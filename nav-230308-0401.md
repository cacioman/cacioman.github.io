# faccia  
### della serie "[navigare a vista](navigareavista.md)"  

![](https://live.staticflickr.com/65535/52732565475_0a317c92b6_z.jpg "Grottaferrata, terza classe")  

Adesso coi miei coetanei finisce sempre che parliamo di pensioni: chi ci vuole andare subito, chi si sta facendo i conti, quello che forse riscatta gli anni di laura ma il contributo da retributivo passa a contributivo e ci perde, quello che forse figura nei lavori usuranti, e c’è sempre un cognato che è già andato a cinquantaquattro anni perchè militare eimboscato alla Cecchignola, uno che in Telecom sta per firmare l’isopensione e quello che rischia il divorzio perchè la moglie sclera solo all’idea che lui ci vada e lei invece deve ancora al chiodo per parecchio.  
L’atteggiamento di fondo è del tipo: “io ho dato”, “ora tocca a voi”, “a casa non mi annoio mica: ho molti interessi miei, al limite faccio volontariato”. Sarei anche d’accordo se non fosse che a guardare com’è sminchiata la situazione che lasciamo in eredità, sarebbe meglio non dico sturare la colonna del water intasata ma almeno farsi vedere a sparecchiare e spazzare per terra. Poi magari ci mettono da parte per manifesta inettitudine ma almeno salvare la faccia.  

---    
[about me](https://about.me/cacioman)  
