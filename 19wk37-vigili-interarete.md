# vigili  

#### della serie "note a margine" - wk41 2017  

<img src="https://drive.google.com/uc?id=1a6aX2k40dD6S2Dl4AKaa6JCZ-i0yrrrj" alt="Metro B" width="400">  
<!--- /interarete133.png  --->  

Porta Maggiore. Al passaggio pedonale ci sono due vigili che governano il semaforo: una donna che svapa una sigaretta elettronica e un uomo con gli occhiali a specchio. Entrambi sembrano completamente estraniati dal flusso di macchine che scorre davanti. Non è così. Quando una Cinquecento accelera e passa a rosso pieno, la vigilessa scatta giù dal marciapiede, quasi buttadosi in mezzo alle macchine, e si mette a urlare: “Ma guarda ‘sto fijo de ‘na bona donna! Ma tu guarda ‘sto fijo de ‘na bona donna!”. L’altro vigile, sempre impassibile, ripete a mezza bocca la targa come fosse un mantra: “EffeAccaDueNoveNoveGeiIcs. EffeAccaDueNoveNoveGeiIcs. EffeAccaDueNoveNoveGeiIcs. ” La sua collega allora smette di smadonnare e si aggancia anche lei al rosario del collega (“EffeAccaDueNoveNoveGeiIcs. EffeAccaDueNoveNoveGeiIcs. …”) per poi  trascrivere tutto su un taccuino. Neanche dieci dopo tornano immobili, di sale, nella loro configurazione di stand by.  

---
[home](/interarete.md) 

