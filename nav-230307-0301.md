# baffone  
### della serie "navigare a vista"  

![](https://live.staticflickr.com/65535/52732569805_1643eefb3c_z.jpg  "Roma, Tina Modotti")  

Grottaferrata, inizio anni ‘90. Ad un centro di prima accoglienza mi trovo a chiacchierare di grandi temi con un utente pachistano, Igiaz, un furbone, molto simpatico, chissà dov’è finito ora.  
Col suo italiano stentatissimo e il tono da “non ci sono più le mezze stagioni”, si rammarica dei camionisti: gli mancano i camionisti, e ora come faranno senza camionisti, i camionisti sì che stavano dalla loro parte. Tant'è che ho pensato che magari in Pakistan i camionisti, uomini da modi spicci ma anche animati da profonda sete di giustizia, raggiungono i paesi più sperduti e là sanano torti, amministrano le ragioni.  
Poi però alla terza volta che lo ripete chiedo spiegazioni: “i camionisti, Igià !?”  
Ma sì dai, i camionisti, quelli russi, la bandiera rossa, e intona l’Internazionale.  
Erano i comunisti: tutta colpa che ora non ci sono più i comunisti.  
  
---    
[about me](https://about.me/cacioman) - [navigare a vista](navigareavista.md)  
