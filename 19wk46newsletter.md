# raccontarsela   

#### della serie "la settimana" - wk46 2019  
   
![](/19wk46newsletter.png?v=2 "Fontecchio - pagliare")  
  
A Milano, in giro per la città ma anche in Metro nei bar o nei musei, ci è capitato di imbatterci in queste coppie sui trenta-quaranta, specie etero, che si fanno grandi effusioni, che si stringono in abbracci intensi e lunghissimi, che si lanciano in sguardi rapiti all'infinito (e oltre). Cose insomma sopra le righe che sembrano per lo più studiate e drammatizzate a beneficio dei passanti: vari *remake* di soldatini che partono per il fronte occidentale o di Lare e dottor Zivaghi (che però questa volta finalmente si ritrovano).    
Deve essere un fenomeno in fase calante perché poi nessuno per strada se li fila più e anche io, che di solito fotografo qualsiasi cosa si muova all'orizzonte, mi guardo bene a dargli corda.  
E' stata tutta una settimana così: di tanta fatica per nulla.    

---    
[home](/index.md) - [about me](/aboutme.md)    
    
