# la cucina di Fabietto   
### della serie "letti (o quasi)" - wk#48 2021   

![](https://live.staticflickr.com/65535/51735046648_59073c78fd_c.jpg "Roma, Testaccio - Cinema Greenwich")  

Segnalo che nel film "è stata la mano di dio" (attori fenomenali, una prima parte strepitosa e una seconda parte che un po' si perde ma che comunque rischia l'Oscar), la cucina della famiglia del protagonista (Fabietto) è la cucina di mia suocera (nella foto è la parte a sinistra, bianca, robustissima, con quegli spigoli di metallo satinato che se li prendevi t’ammazzavano).  
L’abbiamo messa quest'anno su Subito e ci siamo trovati a venderla alla produzione del film che infatti nel contrattino ha specificato "Cucina di Fabietto (film di Paolo S.)". E' da allora che in famiglia aspettiamo l'uscita nelle sale. 
La settimana scorsa i figli hanno beccato un'anteprima: siamo andati e la cucina di Nonna Pinella c'era!  
Meno male che s'è vista subito così ci siamo guardati il resto del film senza ansia.  
Rimane il fatto che nel suo Amarcord Fabietto-Paolo Sorrentino consacra mondialmente insieme ai suoi anche una bella carrettata di nostri ricordi di famiglia (e so’ soddisfazioni) !

---   
[about me](https://about.me/cacioman) 
