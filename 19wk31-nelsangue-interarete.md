# ce l'hanno nel sangue

#### della serie “note a margine” - wk12 2018  
![](/interarete062.png "DDD")  

Il vagone della Metro è pieno di ragazzoni tedeschi di una scolaresca in gita. Sono simpatici: uno legge introverso sperando che lo si noti (ma non lo notano), tre-quattro scherzano a spintoni (resistendo a spintoni che smuoverebbero un bue), altri fanno finta di dare retta al professore (e quello parla parla parla), certi cantano una canzone rap (ma in tedesco), due coppie amoreggiano, e via così.  
Sembrerebbero come i nostri ma non lo sono: arrivati a San Paolo usciamo tutti insieme e mentre tutti noi (italiani) imbocchiamo lo scalone con la scritta di passaggio vietato, quelli come vedono il divieto ci si bloccano davanti e li stranisce vederci scendere così tranquilli.  
Il tedesco può essere rapper, alternativo e pure cannarolo ma un divieto disatteso lo manda sempre in corto.  

---  
[home](/interarete.md)  