# colombo 

#### della serie "intera rete" - wk35 17  
<img src="https://drive.google.com/uc?id=13uNE7F5YFy5WEN-aj86dEKROUyYxNqHn" alt="Metro B" width="400">  
<!--- /interarete121.png  --->  

Ad una certa ora del mattino sul 769 attaccano a suonare i cellulari delle extracomunitarie, badanti o COLF che siano. E’ tutto un susseguirsi di musichette strane e di mani che si tuffano nelle borsette. Le conversazioni sono sempre le stesse: “Sì, sono sull’auto. Sì, sì, sto arrivando.”  
Non dicono la verità, non stanno arrivando: la Colombo è congestionata e il 769 è bloccato al semaforo dell’incrocio con cui dovrebbe attraversarla.  
Affianco al 769 compare un taxi. Il tassista ha l’espressione di Di Canio quando saluta romanamente. A piccoli passi Di Canio riesce ad insinuare il suo taxi tra una macchina in doppia fila e il 769. Cinque minuti dopo il taxi supera il 769 e ora lo precede verso il semaforo, sempre a passo d’uomo.  
Nel taxi ho visto un giovane Top Manager tiratissimo che telefona e picchietta sul suo portatile. Dal labiale si intuisce anche la sua conversazione: “Sì, sono sul taxi. Sì, sì, sto arrivando”.  

---
[home](/interarete.md) 
