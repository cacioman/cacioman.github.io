# sostituzione etnica  
### della serie "ital exit" - wk01 2020  

![](https://drive.google.com/uc?id=1zNdS9HPXs3UHOZ7OAEK1l4TcSFTgzY2E "Carchitti Vivaro")  

Si sente spesso di questa cosa che Soros e i Savi di Sion hanno messo in atto tutta una loro raffinatissima strategia per sostituire noi italiani con gli stranieri (specie con quelli neri ché figliano di più): al posto nostro ci saranno i neri e al posto dei nostri valori identitari (tipo il presepe) ci saranno i valori identitari dei neri (tipo il presepe nero). Deve essere sicuramente vero.  
Ad esempio qui a Frascati negli anni settanta, periodo primavera-estate, si andava in massa a fare la scampagnata al Tuscolo (che è una sorta di collina sacra dei frascatani). Ci si andava aggrumati per famiglie (nonni, zii, cugini, ecc) piazzandosi a non più di venti metri dalle macchine: cesti, tovaglie, sdraio, tielle di pasta, palloni e radiolina su *tutto il calcio minuto per minuto*.   
Adesso di italiani vedi solo i salutisti in mountain bike o quelli che  portano a sgambare il cane. Di famiglie spaparanzate non ce n'è nessuna se non quelle dell'est (ucraini, moldavi, rumeni) piazzati a non più di venti metri dalle macchine (vecchie GOLF scassate) e tutti intorno a grigliate fumosissime.  
C'hanno sostituito completamente e anche di più perché poi questi dell'est li trovi anche d'inverno pieno, col freddo boia (dice che a loro il freddo boia nostro li fa solo che ride).  

---  
[home](/index.md) - [about me](/aboutme.md)