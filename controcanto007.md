# exit strategy

[![](https://live.staticflickr.com/65535/51792855731_ffe4c39747_c.jpg "empoli - exit")](https://flic.kr/s/aHBqjzwAJ2)  

Tu al povero spettatore (spesso pagante) non è che lo siedi e gli dici: “ci sta questo che prima ammazza il padre (ma non lo conosceva), poi si scopa la madre (non conosceva manco lei), poi quando capisce tutto lui si acceca e pure i figli fanno ‘na brutta fine (ma questa è un’altra storia), che traggediona vero?“  
Premesso che Eschilo, Sofocle e l’altro sono uni e trini come Dio Padre e dopo, a meno di santi patroni locali, tanti onesti impiegati dello spettacolo a prendere i rimbalzi sotto canestro. Di fatto tu al povero spettatore (si spera pagante) gli devi lasciare agio di muoversi, di trovare la sua strada, segnalandogli l’uscita di sicurezza per sua tranquillità (a scongiurare il temutissimo effetto valanga “Eschilo, Eschilo che qui si Sofocle ma attenti alle scale che sono Euripide”).  
E’ tutto un procedere a levare, ad alleggerire, a togliere più che mettere, un far capire ma forse anche no, a nascondere l’esca, ad indicare la via, ad ammiccarla senza ammiccare, lasciare che ci vada lui (lo spettatore, benefattore pagante), magari sbagliando pure ma con le sue gambe (con le sue gambe sul tuo tappeto rosso).  
Da qui l’ossessione dei Controcanto, quasi una paranoia. Basta una parolina *didascalico* (detta semplice: “No, rega’, a me me pare un po’ didascalico!..” ) che d’improvviso vanno tutti nello sconforto: pensosi silenzi, contorcimenti, discese ardite e risalite, prese di coscienza, assoluzioni, fughe, ipotesi di soluzione, smonta e rimonta. Un piccolo rito collettivo di flagellazione e purificazione che solo il pranzo riesce ad interrompere (e spesso manco quello).  
 
---   
[metodo controcanto](https://cacioman.github.io/controcanto000.html) - [about me](https://about.me/cacioman) 
