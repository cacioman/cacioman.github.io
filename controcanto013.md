# svincoli  

[![](https://live.staticflickr.com/65535/51792974433_d9befdafff_c.jpg "empoli - teatro giallo marino")](https://flic.kr/s/aHBqjzwAJ2)   

Poi d'improvviso due dei Controcanto si appartano con espressione grave, uno dice qualcosa in tono sommesso ma serio, l'altro gli risponde pensieroso o neanche risponde: rimane pensieroso e basta. Io d'abitudine mi preoccupo ma ho capito che non è il caso: è solo l'asta del Fantacalcio. Ed è sempre così.   
Tornati da una replica di un vecchio spettacolo fatta in Emilia, ne devono subito organizzare un'altra lontano coi soliti casini di chi può o chi non può e c’è uno che smadonna che ecco non hanno tenuto conto degli svincoli. Gli svincoli?! E mo che c'hanno gli svincoli dell'autostrada: l'hanno chiusi, l'hanno invertiti? Nooo dai: gli svincoli dei giocatori del Fantacalcio, gli unici svincoli che contano, quelli di Ciro Immobile e non so chi altro.   
E non è che da tenere sotto controllo hanno solo l'asta con gli altri i Controcanto: ognuno ne fa almeno altre due se non tre con altri gruppi ed è tutto un messaggiare, fiorire di ragionamenti, strategie, lasciare vocali, deroghe alle regole e vecchie ruggini.  
In ogni caso ho capito che un problema grosso c’è stato veramente: un secondo portiere che si è rotto ad asta ancora aperta e di conseguenza c’è stato un effetto domino sui borsini dei giocatori e su chi lo aveva già comprato e non poteva sostituirlo perchè: "A) erano pure finiti i secondi portieri boni e B) perché c'erano rimasti solo i terzi ma poi quelli non giocano mai e allora so' cazzi veramente". Pare che sia stata una cosa a livello nazionale, di tutti i fantacalci italiani.  
Per la verità non l'ho capita proprio benissimo. Mio figlio ha anche provato a spiegarmela, l'ha con pazienza ma pur sempre con quell'espressione "io adesso te la racconto ma tanto tu tra dieci minuti te la dimentichi" (e in effetti poi così è stato).   

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
