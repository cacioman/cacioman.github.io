# mischine  

#### della serie "settimanale" - 2018 wk#19 
![](https://live.staticflickr.com/65535/49138556996_653ef08fff_z.jpg "Roma Palermo - rullaggio")  

L'ultima volta in partenza da Punta Raisi, già tutti imbarcati, siamo rimasti fermi un'eternità. Dice che era per via di due ritardatari.  
Aspetta, aspetta, aspetta e intanto ci saliva solo il nervoso. Quando però i due ritardatari sono arrivati ci siamo smontati:  erano due vecchine, mortificatissime, che hanno preso a scusarsi con tutti quelli che incontravano per andare a sedersi: "c'eravamo perse in aeroporto, scusateci tanto...".  
Capirai!.. dopo è stato tutto un: "Ma no, si figuri!..",  "Anche io mi perdo sempre" (non è vero: il Falcone-Borsellino è un buco di aeroporto), "Pensi che mia madre ha la sua età e sta sempre a casa...".  
Altri dieci minuti persi solo così con 'sti salamelecchi orientali (ch poi dopo si scopre che era tutta una messa in scena delle due diaboliche vecchine, ritardatarie croniche).  
E' stata tutta una settimana così.     

---  
[home](/interarete.md)