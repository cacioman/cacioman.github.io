# attitudine al comando  

#### della serie "percorsi alternativi pendolari zen" - wk#43 2018     
  
![](https://live.staticflickr.com/65535/49138741561_98586017f9_c.jpg "Celio - piazzale")  
più o meno [tra Laziali e Ostiense](/19wk37-papz-laziali-ostiense.md)  

Sul piazzale davanti all'ospedale militare del Celio, c'è della truppa che sale su dei pullman militari. Sono tutti sulla trentina, uomini e donne, tranne uno tipo sui cinquanta, un tipo atletico che deve prendere molto sul serio il suo ruolo da comandante supremo. Blatera con tono d'imperio: "e allora facciamo che uno va... e che un altro va..." e, senza mai riempire quei puntini sospensivi, gesticola nervosamente ad indicare prima un pullman, poi l'altro, poi non si capisce cosa. Qualche commilitone dal tono mansueto deve fargli notare qualcosa di sensato. Peggio! diventa quasi stridulo: "e allora vorrà dire che uno va... e che l'altro va...". Lo sento ancora un paio di volte prima di attraversare la strada e andarmene.  
Se comandasse un plotone di esecuzione rischierebbe di essere sparato lui per primo (e solo per quel tono della voce).  

---  
[home](/papz.md) - [about me](/aboutme.md) 

