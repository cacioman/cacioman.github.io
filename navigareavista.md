# navigare a vista    

[![](https://live.staticflickr.com/65535/52741455652_fe5d9c8ce1_z.jpg)](https://flic.kr/s/aHBqjAuLZN "flickr album")  

Ho raccolto una [selezione di foto](https://flic.kr/s/aHBqjAuLZN) tra quello che ho fatto dalla pandemia a oggi aggiungendo due righe per raccontare il cambiamento, più o meno grande, che è avvenuto e che quelle immagini mi ricordano. Le immagini messe così in questa sequenza c'avrebbero pure una specie di logica intrinseca con cui si collegano l’una all’altra, ma molto evanescente e personale.  

---    
### 1. twins  

![](https://live.staticflickr.com/65535/52732160916_9b550afa0d_z.jpg "Frascati, FIAT QUBO")  

Più vado avanti e invecchio, più guardandomi allo specchio mi sento di assomigliare a mia sorella. Come quegli animali tipo grossi cetacei, plantigradi vari o quelle strane forme sottomarine di cui solo gli esperti distinguono a prima vista i corrispondenti caratteri sessuali.    
Quando poi glielo dico, a mia sorella per condividere, non mi pare prenderla benissimo.  

---  
### 2. capelli    

![](https://live.staticflickr.com/65535/52732644113_1996dd5937_z.jpg "Frascati, rilascio nuova carta identità")  

Quando vado dal barbiere, ci arrivo sempre settimane dopo del tempo giusto e i capelli sono diventati in una specie di parrucone a forma di fungo atomico, per grigiore e volume. Il barbiere allora si mette al lavoro e me li taglia con la macchinetta partendo sempre tutt’intorno dal basso tanto che poi così arriva un momento in cui sotto sono corti giusti ma sopra sono orribilmente gonfi, tale e quale a Kim Yong Un.   
Ecco io a quel punto penso sempre che se in quell'istante ci fosse un terremoto tremendo e crollasse tutto e io mi salvassi poi però mi toccherebbe andare in giro tra le macerie coi capelli così!..   

---
### 3. faccia  

![](https://live.staticflickr.com/65535/52732565475_0a317c92b6_z.jpg "Grottaferrata, terza classe")  

Adesso coi miei coetanei finisce sempre che parliamo di pensioni: chi ci vuole andare subito, chi si sta facendo i conti, quello che forse riscatta gli anni di laura ma il contributo da retributivo passa a contributivo e ci perde, quello che forse figura nei lavori usuranti, e c’è sempre un cognato che è già andato a cinquantaquattro anni perchè militare imboscato alla Cecchignola, uno che in Telecom sta per firmare l’isopensione e quello che rischia il divorzio perchè la moglie sclera solo all’idea che lui ci vada e lei invece deve stare ancora al chiodo per parecchio.   
L’atteggiamento di fondo è del tipo: “io ho dato”, “ora tocca a voi”, “a casa non mi annoio mica: ho molti interessi miei, al limite faccio volontariato”. Sarei anche d’accordo se non fosse che a guardare com’è sminchiata la situazione che lasciamo in eredità, sarebbe meglio non dico farsi trovare a sturare la colonna del water intasata ma almeno a sparecchiare in tavola e spazzare per terra.   
Poi magari ci mettono da parte per manifesta inettitudine ma almeno abbiamo cercato di salvare la faccia.   

---  
### 4. vision

![](https://live.staticflickr.com/65535/52731637502_b0a4c6ffdb_z.jpg "Frascati, opere")  

**TBD**  

---  
### 5. baffone  

![](https://live.staticflickr.com/65535/52732569805_1643eefb3c_z.jpg  "Roma, Tina Modotti")  

Grottaferrata, inizio anni ‘90. Ad un centro di prima accoglienza mi trovo a chiacchierare di grandi temi con un utente pachistano, Igiaz, un furbone, molto simpatico, chissà dov’è finito ora.  
Col suo italiano stentatissimo e il tono da “non ci sono più le mezze stagioni”, si rammarica dei camionisti: gli mancano i camionisti, e ora come faranno senza camionisti, i camionisti sì che stavano dalla loro parte. Tant'è che ho pensato che magari in Pakistan i camionisti, uomini da modi spicci ma anche animati da profonda sete di giustizia, raggiungono i paesi più sperduti e là sanano torti, pacificano padri con i figli, risolvevano annose faide, proprieta indivise, confini mal tracciati e via così.  
Poi però alla terza volta che lo ripete chiedo spiegazioni: “i camionisti, Igià !?”  
Ma sì dai, i camionisti, quelli russi, la bandiera rossa, e intona l’Internazionale.  
Erano i comunisti: tutta colpa che ora non ci sono più i comunisti.   

---  
### 6. taglio

![](https://live.staticflickr.com/65535/52732567955_21fba66292_z.jpg "Terracina, festa dell'Assunta")  

L'ostetrica mi chiese "vuole tagliare lei il cordone ombelicale?" io risposi convintamente di sì. Lei allora mi passò quelle forbici ricurve che usano i medici, mi indicò dove farlo e aggiunse "mi raccomando attenzione al pisellino".   
Andò tutto bene ma da quella volta non mi sono ripreso dalla sensazione che coi figli a fare una cazzata ci vuole un attimo.  

---  
### 7. morfologica  

![](https://live.staticflickr.com/65535/52732642563_f4e598f28a_z.jpg "Terracina, maschietto")  

Quando abbiamo fatto l'ecografia morfologica per il mio primo figlio, che si sono sbagliati dicendo che era femmina salvo poi correggersi prima del parto, ricordo che quella notte ho sognato di stare a casa dei miei con anche mia sorella, in una configurazione da tempi del liceo, diciamo quella prima che entrambi andassimo a vivere per conto nostro, io capivo che la casa stava crollando su se stessa perché slittava come su delle rotelle con un stridio metallico, urlando avvertivo tutti che c'era da scappare subito ma quelli niente e quindi senza troppi indugi li lasciavo al loro destino, io mi salvavo passando dal terrazzo dei miei che dava su un terrapieno, uscivo di corsa senza voltarmi ben sapendo che intanto alle mie spalle erano tutte macerie.   
L'ho presa sempre come una cosa positiva.    
Per la cronaca anche i miei poi sono stati abbastanza benone.   

---  
### 8. capofamiglia  

![](https://live.staticflickr.com/65535/52732644003_08304c5b56_z.jpg "Roma, Piazza San Pietro")  

Mattina presto. Sto uscendo con i bambini per portarli a scuola, erano entrambi abbastanza piccoli. Ovviamente siamo in ritardo e io sclero per come lasciamo le cose in giro tutte sbullonate. Dico a uno "metti a posto questo" e all'altra "e pure quello".    
Mio figlio mentre sistema il suo si interrompe improvvisamente e mi dice serio: "Papà, penso che tu stia prendendo troppo sul serio il tuo ruolo da capofamiglia".    
Non mi sono mai più ripreso.     
  
---    
### 9. raggi  

![](https://live.staticflickr.com/65535/52732162736_35dac0c3e4_z.jpg "Roma, pay per view")   

Cortona, Kilowatt teatro festival. Lou Bassi, che è un esplosivo performer sulla settantina, erede di una gloriosa casata circense e giocoliere antipodista lui stesso, dice che da neonato era a Las Vegas in tournée con i genitori, dice che all'epoca l'esercito americano vendeva i biglietti per assistere in Nevada alle esplosioni di test delle bombe atomiche americane, così compra i biglietti per tutta la famiglia e sceglie una buona perfomarce quella di una bomba equivalente a cinque Hiroshima, i biglietti andavano con la potenza della bomba calcolata in Hiroschime equivalenti, per assicurarsi un buon posto e posizionarsi più avanti possibile il padre si era fatto spiegare le strade per superare blocchi di sicurezza imposti dai militari, stavano così vicini che quando è esplosa la bomba l'onda d'urto ha sbalzato il piccolo Lou dalle braccia della madre e meno male che il padre era giocoliere e l’aveva prodigiosamente preso al volo, anche la botta di radiazioni luminose era stata forte tant’è che erano andate bruciate tutte le pellicole super8 che il padre si era portato per filmare l’evento.   
Dice Lou Bassi che anni dopo il vecchio padre, ormai anzianissimo e quasi in punto di morte, si congratulava ancora con se stesso per aver portato a quello spettacolo tutta la famigliola: diceva che se ora Lou aveva tutta quell’energia, è l'aveva, era proprio merito delle radiazioni di quella bomba 5 Hiroshime equivalente.   

---
### 10. presidio

![](https://live.staticflickr.com/65535/52732646823_90eee4bf1b_z.jpg "Frascati, oggi carta")  

In ogni condominio o gruppo di abitazioni, c'è sempre qualcuno che più di altri sta dietro alla raccolta indifferenziata, che censura quelli che sbagliano i giorni o confondono secco e umido, che stanno di guardia per pizzicare gli abusivi e se necessario ogni tanto danno pure una sistemata.    
Di solito si tratta di signori di una certa età, un po’ soggettoni e via via sempre più incattiviti.   
Mi sono reso conto, ma i miei figli me lo dicevano già da qualche tempo, che per la nostra stradina quel ruolo da monatto a tempo perso l’ho preso proprio io.   

---    
### 11. coda  

![](https://live.staticflickr.com/65535/52732162571_06ed100c6f_z.jpg "Roma Termini, arrivi da sud")  

Palermo. Mattina. Zona Niscemi-Favorita. Una ragazza sui venti, magretta, mora, cammina scendendo veloce via San Lorenzo dopo la Resuttana. S'è fatta la coda ai capelli e la ondeggia di qua e di là, come un flick-flack: patapim-patapam, patapim-patapam. Ipnotizza.    
Tutto questo suo ondeggiare in effetti sarebbe da filmare ma, a parte che non riesco a tenere il suo passo, capace che se questa se ne accorge me mena direttamente lei senza manco chiamare i fratelli.     

---   
### 12. tricolore  

![](https://live.staticflickr.com/65535/52732572350_035e61963c_z.jpg "Roma, Circo Massimo")  

Roma, semaforo tra Torre Spaccata e Tuscolana, notte fonda, siamo fermi al rosso, si avvicina un lavavetri dal nulla e viene direttamente al finestrino: non vuole niente, solo scambiare due chiacchiere. Sta un po' sull'allucinato: sorride molto, si presenta con nome e cognome più volte, stringendomi sempre la mano, altrettanto io ma non memorizzo, dice che è "diBagladesh" e che da poco ha pure due nazionalità, italiana e diBagladesh, mentre noi una sola, ah ah ah. Sospetto si sia preso qualcosa.    
Sta qui da ventitré anni, "anno fortunato" dico, non capisce, sarà anche italiano ma non è romano, continua però a divertirsi molto, fa anche simpatia se non fosse per quell'espressione a quell'ora in quell'incrocio da Suburra.  
Vuole stupirci: dice che quest'anno ha anche votato. Hai votato?! E per chi hai votato? "Il voto è segreto!" replica lui. Bravo, parli da vero italiano! dico io e quello mi fa una risata di gran soddisfazione, poi scatta il verde.   

---    
### 13. segnalazioni  

![](https://live.staticflickr.com/65535/52732571820_34ef6e99c2_z.jpg "Roma, teatro Argot")  

Sulla pagina di “Frascati Segnalazioni” in parecchi raccontano dello strano arrivo di oggi del Roma-Frascati in stazione che ha fischiato senza posa per tutto l’ultimo tratto: la salita del cimitero, il curvone sotto via Brigida Postorino e pure davanti ai Frati e sopra il ponticello della rotonda dell'ospedale fino in stazione.  
Fischio inspiegabile e inquietante, specie adesso con tutto quello che succedendo…  Nei commenti sotto molti confermano il fischio, l'inquietudine e pure i tempi.   
In fondo ai commenti però c’è un tizio che dà una spiegazione a cosa è successo: quando hanno sentito il fischio lui e il fratello, con cui stava lavorando in officina, si erano da prima molto allarmati e poi subito sporti fuori a controllare erano così riusciti a vedere che sui binari c’era un cane che li risaliva di corsa con dietro il Roma-Frascati a incalzarlo. Il treno fischiando cercava solo di toglierselo da davanti ma quello completamente impanicato non scartava e tirava scompostamente dritto.   
Direi che sia stato tutto un lungo periodo abbastanza così: sul matto e disperatissimo.   

---    

### 14. fila  

![](https://live.staticflickr.com/65535/52731638357_0e7389b901_z.jpg "Roma, hub la NuvolaDiFuksas")  

Frascati. In fila fuori dal fornaio. Dietro di me c'è uno che sclera perchè dentro vanno avanti troppo piano e lui è in ritardo per prendere i figli a scuola. Gli propongo di passare avanti, non so se è più incredulo o più infastidito di dover ringraziare ma fa una smorfia e passa. Appena dentro al forno chiede risoluto il suo pane "uno qualsiasi" ma poi, colto come da incantamento per dei panettoni in esposizione, domanda se per caso ci sono ancora quei panettoni glassati che aveva visto l'anno prima, sì certo che ci sono dicono ma ora li hanno venduti tutti, lui si amareggia, se vuole glieli cerchiamo dentro, lui prima dice no ma poi accetta, dentro non li trovano però assicurano che per stasera ci saranno, no questa sera non ce la fa "ha paddle", li ordina per domani, e quanti ne vuole? boh, non lo so... 

---  

### 15. demografia   

![](https://live.staticflickr.com/65535/52732645188_9e88a11cb7_z.jpg "Frascati, esterno sala parrocchiale")  

Ottone, val Trebbia, provincia di Piacenza. Proprio in mezzo al paese stanno facendo dei lavori in una scuola, un bell'edificio a tre piani degli anni settanta con tante vetrate.  
Mi dicono che cambierà destinazione d'uso: diventerà una “casa protetta”.   
Ah, bello... e che cos'è una "casa protetta"? Una “casa protetta” è un ospizio.    

---    

### 16. primavere  

![](https://live.staticflickr.com/65535/52732646528_a58703618d_z.jpg "Roma, Parco degli acquedotti")  

Palermo. Tardo pomeriggio. Attraversando lo stradone  appena fuori villa Niscemi e vedo due adolescenti, ragazzo e ragazza, che camminano silenziosi.  
La ragazza dice sottovoce al ragazzo: "ero emozionata da quello che mi avevi appena detto". A quel punto il silenzio si fa più profondo: manco le macchine sullo stradone si sentono più.  
Poi si allontanano.

---  
### 17. stabilità  
  
![]( https://live.staticflickr.com/65535/52732569280_04e0638d86_z.jpg "Cortona, turisti")   

Mio padre mi telefona quasi tutte le sere angosciatissimo per la guerra in Ucraina e anche per un pilastro del suo palazzo che potrebbe cedere e crollargli in testa o almeno farlo incriminare per per omessa manutenzione.  
Io lo rassicuro: il pilastro lo abbiamo controllato con l’ingegnere e la guerra finirà presto. Sicuro? Sì, ancora poche settimane. E l'atomica? No, non c’è pericolo per l’atomica, mica sono matti no? E quelle tattiche? Vedrai che tempo poche settimane e trovano un accordo. Sicuro? Certo vai a dormire tranquillo.   
E per il pilastro? 
Anche per il pilastro è tutto ok.    

---    

### 18. sirene  
  
![]( https://live.staticflickr.com/65535/52732410844_59540b4cd6_z.jpg "Terracina, primo bagno")   

Ciccio ha sempre ululato alle sirene delle ambulanze. E' più forte di lui, come le sente arrivare mette il muso in su e lancia un verso disperato: "AAAUUUuuu!!! AAAUUUuuu!!! AAAUUUuuu!!!" .
L'effetto è abbastanza comico: un volpino bianco, con una vezzosa coda a pennacchio, che nel frastuono dell'ambulanza si mette a fare il lupo della steppa, preciso uguale a quelli dei documentari TV coi fiati illuminati dal controluce della luna artica.  
Ma per Ciccio c'è poco da ridere: è serissimo e smette solo quando l'ambulanza è veramente lontana. Mi guarda ma non un'intesa: sa che solo lui può veramente capire.  
Adesso, col silenzio che c'è in questi giorni, le sere sembrano tutte delle notti artiche. Le ambulanze si sentono arrivare già da lontanissimo e vanno tutte a palla per via delle strade sgombre. In un attimo arrivano, subito assordanti. Nella confusione non raccapezzo neanche se portano o meno qualcuno, dove vanno e per quale patologia e se è “quella” patologia.
Ciccio a queste ambulanze fa dei super ululati e a questo punto anche a me sembra la cosa più logica da fare.  

---  
### 19. alaska  
  
![]( https://live.staticflickr.com/65535/52732412549_2eca472676_z.jpg "Frascati, killer")   

Imbrunire, al solito posto trovo una tipa nuova: una signora sui sessanta con al guinzaglio un lupo nero, gigantesco.  
Io mi blocco subito. Ciccio squittisce una cosa tipo "pio" ma molto flebile.  
La signora però fa ampi gesti rassicuranti e con un'assurda voce stridula dice: "Non si preoccupi. Sono cani buonissimi. Guardi, non abbaiano neanche: sono cani dell'Alaska!"  
In effetti il cane dell'Alaska non ci abbaia mica, gira solo la testa (con un movimento da replicante) e ci punta addosso i suoi due occhi glaciali. Deve aver già calcolato tutto: velocità, traiettoria e altezza della mia giugulare. Aspetta solo un cenno dalla padrona.  
Noi ci smaterializziamo un istante prima.  

---  

### 20. uscita  
  
![](https://live.staticflickr.com/65535/52732643248_7bf385f905_z.jpg "Frascati, Tuscolo, concerto all'aperto")   

Al Parco s'è formato un capannello di padrone di cani. Tra loro fanno un mesto vociare. Parlano di un cane che sta male è terminale. Cordoglio. Ma è il cane o la padrona? No, rassicurano, solo il cane. Meno male che io c'ho mio figlio, anche se sta alla Balduia ci pensa lui. Al cane? E sì certo al cane, io c'ho solo un po' alto il colesterolo cattivo. Chi sta alla Balduina, il cane?  
Intanto i cani, anche loro molto anziani, attendono accovacciati il momento di riaccompagnare a casa le loro padrone.  

---  
### 21. fragola  
  
![](https://live.staticflickr.com/65535/52732639818_6f6862926f_z.jpg "Frascati, villa Sciarra, mio padre e la badante su Google Maps")   

TDB  

---  
### 22. pride  
  
![](https://live.staticflickr.com/65535/52732413084_863dcfc422_z.jpg "Frascati, via di Fontana Vecchia")   

Frascati, davanti al forno di via dell'Olmo. Ragazzo telefona alla madre, dice che mò sta col padre e dopo va con un amico al Gay Pride. "Se vabbe'..." risponde "vado a vede' com'è: dice che è bello ..."

---  
### 23. pane  
  
![](https://live.staticflickr.com/65535/52731639357_5be7a4bf76_z.jpg "Frascati, pagnottina fattaincasa")   

TBD 

---  
### 24. accaparramento  
  
![](https://live.staticflickr.com/65535/52732571555_769082c590_z.jpg "Frascati, zamponi")   

TBD 

---  
### 25. cosplayer  
  
![](https://live.staticflickr.com/65535/52732412184_3fde66eb69_z.jpg "Frascati, senso unico")   

Al mercato vedo spesso questa suora, da anni. E' un po' scomposta, molto timida, cicciottella, colori del nord Europa. Sembra un ordine di quelli strani. Quando chiedo, mi dicono che non è una suora vera: le piace solo travestirsi così. Mi dicono anche che lo sanno tutti e fa burino fissarla troppo.  

---  
### 26. sostituzione  
  
![](https://live.staticflickr.com/65535/52732644438_817538b50e_z.jpg "Terracina, lungomare")   

TBD 

---  
### 27. svacco  
  
![](https://live.staticflickr.com/65535/52732569020_d58340896e_z.jpg "Terracina, gatto nero")   

Policlinico di via Castro Pretorio, quando ci vado non si smentisce mai: sequenze di padiglioni dall'art déco al tripudio dell'alluminio anodizzato, camminamenti con tettoie pericolanti che si intersecano su piani sfalsati e direzioni tutte loro, strani personaggi ciondolanti in camici e divise tutte diverse ma tutte rattoppate, le ciabattacce sfondate con cui vanno in giro, scale in giù verso misteriosi sotterranei, indicazioni che fioriscono a stella come una pianta di agave (arrugginita), misteriosi cunicoli che si aprono all'improvviso, porticine, botole, comignoli fumanti, gatti guardinghi che compongono una via di mezzo tra un disegno di Escher e una tavola di Jacovitti. E il naufragar m'è dolce in questo svacco.  

---  
### 28. alto-basso  
  
![](https://live.staticflickr.com/65535/52731639147_229b5109df_z.jpg "Frascati, belvedere")   

TBD  

---  
### 29. play-rec  
  
![](https://live.staticflickr.com/65535/52732161596_144ed034ce_z.jpg "Ruvo, amici dello sposo e sposo")   

Frascati, davanti al TOP. Su un'auto d'epoca bardata a festa con le nappe bianche da matrimonio, passano d'improvviso due giovani sposi, anche bellini, anche simpatici, tutti contenti, lui però c'ha come una brutta paresi al braccio che tiene pugno chiuso in avanti ad angolo retto: è per reggere con la destra uno di quei cosi, tipo Osmo Pocket, che si usano per fare i vlog.   
Auguri e figli connessi.    

---  
### 30. fede    
  
![](https://live.staticflickr.com/65535/52732162306_248fe7ee1b_z.jpg "Frascati, stazione treni")   

Per sposarsi in chiesa senza corso prematrimoniale, dice che c'era una suora (dal nome sudamericano, tipo *suor Dolores*) che vendeva i certificati di frequenza, falsi. Ti dava appuntamento a un bar di via della Conciliazione, seduta ad un tavolino lato Borgo. Stavano lei e una sua aiutante mezza handicappatona. Era lei che ti allungava il certificato uscendolo da una cassetina che teneva in braccio. La apriva a scatto: CLOCK. Preso il certificato, la suora con gesto brusco ti indicava di nuovo la cassettina perché ci buttassi dentro la busta coi soldi e l'handicappatona chiudeva subito (sempre col CLOCK). Suor Dolores non controllava neanche la busta ("sono onesta e mi fido degli altri") ma per tua sicurezza ti faceva vedere: la foto del prete che teneva il corso prematrimoniale (con nome, cognome e tutto), la foto dell'esterno della parrocchia (con nome, via e tutto) e pure la piantina della parrocchia così sapevi come raggiungere la aule se entravi dalla strada (ma questo serviva "solo in caso di controlli").   
Funzionava sempre.  

---  
### 31. spoiler    
  
![](https://live.staticflickr.com/65535/52732643028_ca755e9d99_z.jpg "Roma, Elena Cotugno in Medea per Strada")  

**TBD**  

---  
### 32. oncologia    
  
![](https://live.staticflickr.com/65535/52732644523_72a7ee565a_z.jpg "Roma, Azienda Opsedaliera San Giovanni Addolorata")  

Esce un'infermiera sulla sessantina, una maschiona un po' cilindrica. "D'Amato 'ndo sta?" chiede. D'Amato è piuttosto sconocchiato e fa un cenno poco convinto. "Come here D'Amato!" dice lei tutta *auanagana* e lo porta via appoggiandoselo sulle sisone. D'Amato si consola abbastanza e noi continuiamo ancora così: co 'sto senso di precarietà e vulnerabilità nelle cose della vita che ci fa su e giù tipo peperonata d'agosto.  

---  
### 33. scaramanzie    
  
![](https://live.staticflickr.com/65535/52731639422_132e417840_z.jpg "Frascati, via Candido Galli")  

**TBD**  

---  
### 34. prima    
  
![](https://live.staticflickr.com/65535/52732410864_024e7f08e9_z.jpg "Siracusa, teatro all'italiana")  

**TBD**  

---  
### 35. campus    
  
![](https://live.staticflickr.com/65535/52732568680_8ebeddc6c6_z.jpg "Napoli, teatro San Carlo")   

Roma, via della Sorbona, uno stradone che incrocia rotonde e altri stradoni tra agro romano e parcheggi di istituti universitari, troviamo due pecoroni che risalgono il marciapiedone lungo la rete di confine del pratone. Dall'altra parte c'è anche tutto il resto del gregge che non sanno come raggiungere. Non sono spaventati: solo ogni tanto alzano la testa e fanno come degli strani belati interlocutori ("bee bee") ma nessuno risponde.

---  
### 36. variazioni     
  
![](https://live.staticflickr.com/65535/52732411204_be88cdca55_z.jpg "Fiumicino, selfie")   

Il mio barbiere, un classico barbiere di paese sui settanta, mentre mi fa lo shampoo di solito si fischiettava anche il tema di “Hair”. Le fa entrambe  con grande partecipazione ma il fischio tende sempre un po' a virare sul genere *barcarolo che va controcorrenteeee*.  

---  
### 37. leadership     
  
![](https://live.staticflickr.com/65535/52732410914_22ebc20c4d_z.jpg "Siracusa, tonni e spade")   

C'hanno mandato a fare il solito corso di leadership. Sono cose che funzionano tipo ludoteca: degli animatori che una volta ti fanno fare la pizza con acqua e farina, un'altra giocare a rugby o a caccia al tesoro, un'altra ancora recitare in video e così via finchè non sono sicuri che capace di accettare qualsiasi cosa.  
Questa volta ci hanno dato delle schede, tipo le carte del memory, con sopra le foto di indiscussi leader mondiali: si andava da Che Guevara a Madre Teresa ma c’era anche Topolino e Zio Paperone. Dovevamo sceglierne uno tra i tanti, dando però una motivazione sensata.   
Al solito siamo stati molto diligenti e dopo una mezz’ora siamo arrivati ad un ballottaggio tra Alex Zanardi e il Mahatma Gandhi.   
Ha vinto il Mahatma, ma di misura. 

---  
### 38. raggirato     
  
![](https://live.staticflickr.com/65535/52732569100_678b53a425_z.jpg "Toscana, Empoli")   

Il tipo che mi vende i croccantini per Ciccio mi dice, molto convintamente, che il prodotto che propone lui come alternativa a quello che cerco io, e che lui non ha, è veramente ottimo, sicuramente migliore. Con sguardo d'intesa mi mette in evidenza la scritta "NO OGM PROOF" e pronuncia la frase "non so se ci siamo capiti". Il problema è che io poi gliel'ho anche comprato.  

---  
### 39. memorycard    
  
![](https://live.staticflickr.com/65535/52732411339_fe0a61d511_z.jpg "Frascati, villa Sciarra")   

**TBD**  

---  
### 40. incursori    
  
![](https://live.staticflickr.com/65535/52731638762_3d00d494f9_z.jpg "Frascati, Tuscolo")   

Su un sentiero tra Colle di Fuori e Rocca Priora, in un tratto abbastanza antropizzato, mi si para davanti un militare in mimetica e mi punta addosso il suo un fucile d'assalto. Mi blocco. Ciccio  rimane interdett. Quello per tranquillizzare urla "Luce rossa! Luce rossa!", ci metto un po' per capire che  solo uno di quelli che, seppur ormai adulti, giocano a spararsi per finta. C'è chi la domenica si traveste da reparto d'elite e chi si traveste da piccolo esploratore e io non sono neanche tanto piccolo come sploratore.
Dcambiamo anche due parole. Intanto anche i suoi  compari  escono fuori dalmano mano fuori dal sottobosco dove s'erano mimetizzati a dieci metri da me. Non li avevo visti. Se capitasse una guerra veramente, grosso e fesso come sono, sarei il primo ad essere impallinato. 
"Siete tutti innocui vero?" chiedo con una certa dose di ironia.
"Affermativo" rispondono  prontamente.  
Ecco appuno: uguali a quelli veri.


---  
### 41. botta    
  
![](https://live.staticflickr.com/65535/52732643623_f871bc2463_z.jpg "Frascati, Tuscolo")   

**TBD**  

---  
### 42. verde    
  
![](https://live.staticflickr.com/65535/52732162136_12373fe56b_z.jpg "Terracina, Monte Giove")   

**TBD**  


---  
### 43. natura    
  
![](https://live.staticflickr.com/65535/52732158861_965a2bd22c_z.jpg "Sonnino, campagna")   

**TBD**  

---  
### 44. eredità    
  
![](https://live.staticflickr.com/65535/52732158571_d1a10ed35b_z.jpg "Roma, via Chiovenda")   

Al funerale del padre di un mio collega, tra gli interventi ascoltati per commemorare lo scomparso, mi ha colpito quello del nipote, figlio del mio collega, un ragazzo sui venticinque che sapevo aveva intrapreso un percorso di affermazione di genere. Raccontava di  quando era andato dal nonno a parlargliene e il nonno quasi non gli aveva replicato salvo poi, nelle settimane successive, fargli avere come regalo una sua cravatta elegante e dei suoi gemelli da polso. Erano proprio le cose che in quel momento il ragazzo stava indossando per ricordarlo. 

---  
### 45. cipolle    
  
![](https://live.staticflickr.com/65535/52732642858_652b4c41ff_z.jpg "Roma, confessionale")   

Oggi a Rebibbia, dalle finestrelle verticali del corridoio passando ho visto Mario, il calabrese, che lavorava fuori, nell'orto. L'ho chiamato, è venuto correndo a salutarmi, era entusiasta di farmi vedere quello che fa. Mi ha fatto vedere le cipolle. Sembrava un altro. "La terra fa miracoli" penso. Poi mi sono girata, non mi ero accorta che si era fermato un agente a sentire. Nonso se è molto regolare parlare così ma l'agente mi si rivolgeva  molto sorridente, come se volesse dire: "hai visto che bella cosa, eh?".  

---  
### 46. pizzini    
  
![](https://live.staticflickr.com/65535/52731636267_dea6cd9084_z.jpg "Roma, via Chiovenda")   

Stiamo andando da Frascati a Grottaferrata, col pulmino Ducato della Caritas.
Con gli utenti del dormitorio c'è l'appuntamento dopo la mensa dei frati e ora li portiamo, già cenati, nei locali di un altro istituto religioso, questo in disuso (una struttura gigantesca, vuota e irrimediabilmente fredda). Si tratta di venti-venticinque posti letto che teniamo a disposizione per l'emergenza freddo. A portarli tutti col pulmino ci vogliono due viaggi.  
Guido piegato a destra: il Ducato tira tutto a sinistra. “Butta a sinistra” dico a Marian e a mezza bocca aggiungo “Almeno lui...”. Marian non sente, il motore copre la mia voce. Meglio così. Gli urlo: “Ricordiamoci di scrivere sul quaderno che c’è da rifare la convergenza al Ducato”. Mariam fa il sorrisetto da rumeno fatalista. Poi dopo sull'agenda di bordo ce la caviamo aggiungendo altri tre punti esclamativi alla scritta “RIFARE LA CONVERGENZA AL DUCATO”.  

---  
### 47. shalom      
  
![](https://live.staticflickr.com/65535/52732158661_43171e76c9_z.jpg "Roma, Angelo Mai, Se questo è Levi, copagnia Fanny&Alexander")   

Ci richiama l'agente con il quale dieci minuti prima abbiamo appena concluso l'accordo informale per un affitto di sottoscala zona Piazza Bologna. Dice che è rammaricatissimo ma che purtroppo ha appena avuto un'altra offerta per quel monolocale: questi nuovi gli pagherebbero tutto il mese di gennaio, non solo come noi che faremmo dal metà gennaio, ma se paghiamo gennaio anche noi, lui non ha problemi a darcelo, sì lo sa che avevamo appena fatto un accordo, che sono quindici giorni in più da pagare, buona parte dei quali già trascorsi, sì lo sa ma sa che ci volete fare il padrone dell'appartamento è ebreo e lo sapete come sono fatti gli ebrei, non so se li conoscete...   
Certo che li conosciamo: siamo ebrei anche noi.   
Lunghi istanti di inutile imbarazzo, “a non sapevo…”, un saluto e un vaffa a anche a lei e famiglia.
Nel frattempo per poco non ci ammazzano sulle strisce.  

---  
### 48. musica      
  
![](https://live.staticflickr.com/65535/52732642733_45c7d6c28e_z.jpg "Roma, Sapienza, Quartetto Ebène")   

Fontecchio (AQ). In piazza intorno alla fontana ballano la quadriglia: la cicciona e la anoressica, il ragazzo soggettone, la famigliola perfetta francese, i due danzatori animatori, il tizio di Montemarano, due escursionisti alternativi con una figlia "capellona", due ragazzi che poi sicuro che scopano, bambini che razzolano, il papà con la figlia a cicioncollo e la bella moglie abruzzese carnagione scura e occhi vivi. La danza dura una vita. I suonatori sono instancabili ma poi improvvisamente finiscono.  

---  
### 49. youth      
  
![](https://live.staticflickr.com/65535/52732158231_f0929b13be_z.jpg "Roma, Foro Italico, Internazionali di tennis")   

Ogni volta che questi giovani infemieri mi attaccano i fili dell'elettrocardiogramma, faccio la stessa battuta "non c'è bisogno di attaccare la corrente: confesso subito tutto".   
Non la capiscono mai e spesso mi fanno un sorrisetto, forse di contenimento.  

---  
### 50. amarcord       
  
![](https://live.staticflickr.com/65535/52731636107_8ce9b26d7b_z.jpg "Terracina, spiaggia")   

**TBD**   

---  
### 51. sturmtruppen        
  
![](https://live.staticflickr.com/65535/52732413654_8e3d3c8e05_z.jpg "Frascati, Tuscolo")   

Davanti a noi, sul pendio del Tuscolo che dà sui laghi, c'è una famigliola romana in gita fuoriporta. Si tratta di: un uomo e una donna sui trentacinque (segaligni e mezzi storti, sicuramente fratello e sorella), i figli di questi (tutti tra i cinque-dieci anni, tranne uno che gattona appena) e i relativi due consorti (un'italiana e un palestrato alla Mastrolindo, forse moldavo o ucraino). Con loro c'è anche Teo un barboncino bianco eccitatissimo da tutto quello spazio aperto.
Mastrolindo insiste per non fermarsi e proseguire fino alla collinetta della Croce. Gli altri tre adulti nicchiano. Lui allora prova a convincere i ragazzi. Il cognato, ormai sdraiato sull'erba, commenta: "Costanti', guarda che mo chiamo il telefono azzurro!.." ma la moglie del forzuto è più benevola: "Amo' vai, vai così smetti de rompe li cojoni e io me fumo 'na bella sigaretta".
Mastrolido, inscalfibile, organizza subito un plotone con relativi gradi: "Tu sei il responsabile di Teo", "Tu sei il responsabile del bastone". Mentre si allontanano in fila indiana lo si sente dire: "Non fate i taliani: non buttate niente a terra". Ai ragazzini questo cimento militaresco piace e pure Teo approva abbaiando entusiasta.
Noi intanto guardiamo il panorama (che da qui è bellissimo e arriva fino al mare) mentre il bimbo piccolo bruca in santa pace l'erba del prato.

---  
### 52. noi      
  
![](https://live.staticflickr.com/65535/52732162481_4e50603edc_z.jpg "Terracina, lungomare")   

Dice che anche la ragazza egiziana che serve all'alimentari, Ferial, quella magretta caruccia e pure svelta, pure lei dice che c'ha ragione Salvini: "che 'sti neri hanno rotto", "che se ne devono anda' a casa loro", "porti chiusi", "me sbajo?" ti dice. "A Feria'" risponde una "ma non sei egiziana pure tu?! ma che mo c'hai la cittadinanza italiana?". "E no!" risponde mezza imbruttita e no che lei non ce l'ha la cittadinanza "ma che centra?!". Dice che lei sta qua da quando era ragazzina che era piccola piccola, che è venuta tanti anni fa, che l'Egitto manco sa più com'è fatto. Lei sta a di' per tutti 'sti neri che so' venuti adesso, dopo di lei, quelli stessero a casa loro.
Ah, ecco!..

---  
### 53. attrezzi          
  
![](https://live.staticflickr.com/65535/52732642488_8cb3931d04_z.jpg "Frascati, Tuscolo")   

**TBD**  

---  
### 54. minosse-indy            
  
![](https://live.staticflickr.com/65535/52732567870_0e1ace18b7_z.jpg "Roma, Foro Italico")   

**TBD**  

---  
### 55. monopattini              
  
![](https://live.staticflickr.com/65535/52732642108_db0af2a61b_z.jpg "Roma, Foro Italico")   

**TBD**  

---  
### 56. muccassassina               
  
![](https://live.staticflickr.com/65535/52732408464_066b512536_z.jpg "Terracina, backhome")   

**TBD**  

---  
### 57. shoot               
  
![](https://live.staticflickr.com/65535/52732641718_1abb32ae4c_z.jpg "Terracina, backhome")   

**TBD**  

---  
### 58. friday               
  
![](https://live.staticflickr.com/65535/52732641793_e8af71dcfc_z.jpg "Terracina, backhome")   

Novembre, venerdì pomeriggio. Ultima stanca riunione. Per tutto il tempo ci lanciamo in micro scazzi, mezze minacce, battute irritanti ma che poi non si capisce come fine alla tarallucci e vino. In questo nuovo clima 'volemose bene' ci si accomiata tutti più benevoli (ma sopratutto più liberati): c'è chi dice "buona serata", chi "buon week end" e poi c'è uno che per strafare augura "buon black friday".

---  
### 59. face2face               
  
![](https://live.staticflickr.com/65535/52732647363_d13470d7d5_z.jpg "Cortona, prove di ballo")   

**TBD**  

---  
### 60. mater                 
  
![](https://live.staticflickr.com/65535/52732155861_0cf43b2b46_z.jpg "Terracina, processione dell'Assunta")   

**TBD**  

---  
### 61. potatoes  

![](https://live.staticflickr.com/65535/52732573080_6e61276565_z.jpg "Roma, Pigneto")  

Ero ragazzino sei o otto anni, con mia sorella a casa di altri ragazzini coetanei figli di amici dei miei, entrambi rosci, facevamo tutti una gran gazzarra tipo a rincorrerci pazzamente nel corridoio, è così che sono entrato di slancio nel bagno, in effetti la porta era chiusa ma non a chiave e io l’ho aperta di botto, dentro immediatamente a destra c’era la vasca e dentro la vasca la mamma dei miei amici, sdraiata supina, nuda, nudissima che subito ha provato a coprirsi veloce sopra e sotto con le mani, una donna tondetta, sulla trentina, mora, molto dolce ma sempre un po’ impacciata, e così lo era anche in quel momento di sorpresa, io sono rimasto come impietrito, del resto era la prima volta che vedevo una donna nuda, a meno di quando io e mia sporella dormivamo da mia nonna ma la vedevamo a mezzo busto con quei cosi appesi che noi chiamavamo “i mosci”, a pensarci mia nonna avrà avuto poco più della mia età di adesso, io da quel bagno sono subito scappato via, non ne abbiamo mai parlato, chissà se lei poi se lo ricordava, non so, poi lei è mancata anni dopo ma pur sempre parecchi secoli fa.

---  
### 62. TTT      
  
![](https://live.staticflickr.com/65535/52732159766_09a01e8c83_z.jpg "Terracina, via Giacomo Leopardi")   

**TBD**  

---  
### 63. sunday        
  
![](https://live.staticflickr.com/65535/52732163301_9739d6ff8e_z.jpg "Terracina, via Giacomo Leopardi")   

**TBD**  

---  
### 64. narrazioni  

![](https://live.staticflickr.com/65535/52732157881_686afbea53_z.jpg "Lucera, estate")  

San Lorenzo. Trattoria. Al tavolo accanto al nostro c’è un ragazzo che parla ad alta voce. Dice che con la scuola di scrittura va alla grande: gli hanno dato solo ‘sto compito che sulle prime non sapeva come fare ma poi s’era messo sotto scrivendo delle sagre del paese della madre in Molise, un buco in culo alla luna così piccolo che se te dico il nome te lo scordi subito. Dice che ha fatto quattro pagine fitte-fitte, tutte totalmente inventate che manco Tolkien ce riusciva. Erano così buone che poi il professore ha pure chiamato a casa per parlare con la madre e chiedere di ‘sto paesino - non si ricordava più il nome - se c'erano altri documenti, fotografie ché come tradizioni sono particolarissime. Al telefono la madre era stata molto ossequiosa “certo, si figuri, non mancherò, gentilissimo, ricambio” ma poi come ha abbassato gli fa al figlio: “oh ma che cazzo gli hai raccontato a ‘sto coglione?!”  

---  
### 65. stesa  
  
![](https://live.staticflickr.com/65535/52732162936_d1e32a51cf_z.jpg "Terracina, via San Rocco")   

Devo dire che questa signora di fronte, che conosco da vent'anni ma solo per averla vista sul
terrazzo a fumare (perché è da vent'anni entrambi che evitiamo di incrociare li sguardi), mi dà
una gran bella mano. In particolare mi aiuta molto la regolarità di come fa le sue belle stese di
panni: i bianchi, i colorati, le cose piccole, gli abiti da lavoro (del figlio credo), gli stracci e via
così. Cose semplici e ben fatte.  
Poi dopo aver steso si fuma una meritata sigaretta, il che mi fa benissimo anche a me.  

---  
### 66. stock      
  
![](https://live.staticflickr.com/65535/52731640757_679df596c2_z.jpg "Terracina, parco pubblico")  

Dice che c'è questo dell’ufficio loro che telefona sempre dalla tromba delle scale o dal cesso e urla. Parla di cose che vuole vendere o comprare: azioni, mobili, oro e altra roba così. Dice che ultimamente urla solo di quadri: lui li chiama "opere" e i pittori, che c’hanno cognomi qualsiasi da vicini di casa dell’Alberone, sono tutti "il maestro": il maestro qui, il maestro là. Dice che intanto così quello in un anno ha già triplicato il patrimonio suo.

---  
### 67. attenzioni        
  
![](https://live.staticflickr.com/65535/52731640622_a294f5a272_z.jpg "Terracina, molo")  

In Metro c'è un signore calvo che legge concentratissimo un articolo su una rivista tipo para-farmaceutica che titola: "Quanto e se la soia può essere utile durante la menopausa". Deve essere un bravissima persona.

---  
### 68. armadi      
  
![](https://live.staticflickr.com/65535/52731636557_8d38eb00f4_z.jpg "Terracina, parco pubblico")  

**TBD**  

---  
### 69. loro      
  
![](https://live.staticflickr.com/65535/52732647318_c17e523866_z.jpg "Rocca Priora, cancello")  

**TBD**  

---  
### 70. therapy      
  
![](https://live.staticflickr.com/65535/52732647408_077e1ccff1_z.jpg "Frascati, convalescenza")  

**TBD**  

---    
[about me](https://about.me/cacioman)  
