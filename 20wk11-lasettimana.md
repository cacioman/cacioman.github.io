# misure   
### della serie "a settimana" - wk11 2020   

![](https://drive.google.com/uc?id=1B9ffdAtnWsqaPykeoCCbIRWFeI1rkGgf "Frascati - signora di fronte")  

La cosa più interessante del lavoro che faccio è andare al lavoro. Ora che ho il privilegio che mi recapitano lo stipendio anche se sto a casa, la cosa più interessante della mia giornata lavorativa è portare fuori il cane.  
Ciccio razzola nel piazzale sopra casa mia e annusa molto concentrato tutte le puzze che trova. Io invece faccio pensose riflessioni serali sul numero di macchine che girano alla rotonda, su quanti portano o meno la mascherina e se quei carabinieri che passano ora mi dicono qualcosa a me (senza mascherina) che in mano ho un guinzaglio ma non il cane (che poi sarebbe pure senza museruola).   
Torno da Ciccio e me lo trovo già al posto dove di solito sono io ad aspettarlo per rimettergli il guinzaglio e tornarcene a casa. Si sta guardando intorno nel buio con espressione interlocutoria (ci vede anche poco). Una cosa tipo: "ma dove è finito quel tipo con la testa rotonda che di solito sta qui?".  
E' stata una settimana così: a prendere le misure della cosa.   

---  
[home](/index.md) - [about me](/aboutme.md)    
