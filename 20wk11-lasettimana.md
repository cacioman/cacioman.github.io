# misure   
### della serie "a settimana" - wk11 2020   

![](https://drive.google.com/uc?id=1B9ffdAtnWsqaPykeoCCbIRWFeI1rkGgf "Frascati - signora di fronte")  

La cosa più interessante del lavoro che faccio è andare al lavoro. Ora che ho il privilegio che mi recapitano lo stipendio anche se sto a casa, la cosa più interessante della mia giornata lavorativa è portare fuori il cane.  
Ciccio razzola nel piazzale sopra casa mia e annusa molto concentrato tutte le puzze che trova. Io invece faccio pensose riflessioni serali sul numero di macchine che girano alla rotonda, su quanti portano o meno la mascherina e se quei carabinieri che passano ora mi dicono qualcosa a me (senza mascherina) che in mano ho un guinzaglio ma non il cane (che poi sarebbe pure senza museruola).   
Quando poi ritorno da Ciccio lo trovo già al solito posto dove di solito lo aspetto io per rimettergli il guinzaglio e tornarcene a casa, si guarda intorno nel buio (ci vede anche poco) con l'espressione come dire "ma dove è finito quel tipo con la testa rotonda?".
E' stata una settimana così: a prendere le misure della cosa.   

---  
[home](/index.md) - [about me](/aboutme.md)    
