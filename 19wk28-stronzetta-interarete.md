# stronzetta   

#### della serie “una settimana così” - wk26 2018  
![](/interarete038.png "Metro B, Stazione Roma Termini - calca")  
  
Dentro la Metro B, in arrivo alla stazione di Termini.  
Sulla porta davanti a me c'è una signora sui cinquanta, una un po' di paese, mani gonfie e buste della spesa. Direi che sta tornando a casa dopo aver lavato parecchi pavimenti altrui.  
Quando si aprono le porte, oltre al solito muro di persone, la signora si trova bloccata da una ragazza (anche una bella ragazza) che rimane ferma impalata sul marciapiede. La ragazza ha pure come un gesto di stizza: vorrebbe entrare prima lei.  
In un nanosecondo parte un velocissimo scambio tra signora dei pavimenti e bella ragazza. Una cosa detta tutta a mezza bocca. Intercetto solo il  tono della ragazza, basterebbe quello. La signora però non si scompone: la chiude con un gelido *stronzetta* detto secco, senza passione, senza possibile replica, come dire "piove".  
La ragazza a quel punto indietreggia spinta da forze morali superiori e noi si esce: prima la signora e dietro tutti noi ominichi, tutti scodinzolanti, tutti tipo "oh, noi siamo amici suoi eh !..".  
Poi però ho passato tutta a trovare l'occasione per dire *stronzetta* anche io. Meno male che sul più bello ha sempre prevalso un innato senso di conservazione.     
  
---  
[home](/interarete.md) 

