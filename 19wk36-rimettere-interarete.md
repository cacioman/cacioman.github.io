# rimettere debiti  

#### della serie “intera rete” - wk35 2017  
<img src="https://drive.google.com/uc?id=1d8m7VyeHjJOEQpyyL1v6EQNywpUOwfoo" alt="Roma Termini - lato via Marsala" width="400">    
<!--- /interarete120.png  --->  

Sul treno c'è un tipo sui quaranta, uno qualsiasi, maglietta e jeans, che discute di soldi al telefono. Parla con uno che deve dei soldi a lui e che lui impallina senza astio ad ogni tentativo di svicolare: "ah, sì, allora è tanto facile: mi fa un bonifico ..."; "No guarda, ti capisco, è un imprevisto ma non può diventare un imprevisto mio, no?" e così di seguito.  
Quando sembra venirne a capo deve interrompersi perché gli arriva un'altra telefonata: è la madre. Ora è lui quello che tergiversa e la madre quella implacabile: vuole che il figlio telefoni subito a qualcuno. Alla fine cede e chiude la telefonata. Passano appena due minuti e la madre è li che già lo sollecita: "No, non l'ho ancora sentita, sto in treno ma'... Sì, vabbe'" . Richiama subito.   
E' un'altra chiamata per questioni di soldi. Ora è lui che chiede soldi in prestito. Li chiede alla zia, dice che è "arrivato a fine mese un po' cortino e vabbe'...". La zia non fa troppe storie anzi accetta pure di lasciarglieli subito dalla madre, "grazie ancora, zi'!".  
Richiama la madre: è tutto ok, passa la sorella a portarle i cinquanta euro, alla zia ha detto che i soldi sono per lui ma di lasciarli alla madre così poi domani passa lui a prenderseli prima di andare al lavoro. "No, Ma', domani non passo veramente: era una scusa se no dovevo di' che i cinquanta euro per te no?.. Ecco, sì, vabbe', nun te preoccupa', ciao Ma'."  
Chiude e richiama subito il primo debitore.  
  
---
[home](/interarete.md)  
