# radar  

#### della serie “note a margine” - wk21 2018  
<img src="https://drive.google.com/uc?id=1pI-LJneBhONawztpXj_UJS3OfzhHEPDV" alt="Roma Termini - orari" width="400">     
<!--- interarete026.png --->  
  
Dal cortile di Santa Balbina, che sta un po' in alto rispetto alla strada, esce una suora asiatica, piccoletta, di quelle che poi vedi sempre indaffarate a mettere a posto o pulire qualcosa (pavimenti, altari, statue). Anche questa ha il suo secchio di plastica pieno d'acqua (forse acqua saponata da buttare nello scolo in mezzo al piazzale o è acqua pulita che usa per innaffiare le palmette messe tutte intorno).  
Invece appoggia il secchio proprio in mezzo e si allunga in punta di piedi a guardare il traffico giù sullo stradone. Sta controllando in controluce come attraversa la strada la signora un po' matta che vedo sempre da queste parti (è quella col cappottino rosso e le bustone di plastica, forse dorme anhe qui dalle suore).  
Questa nanetta in piedi, col secchio accanto messo in mezzo alla piazzetta, sarebbero da fotografare. Desisto. Meglio: la suora ora guarda proprio dalla mia parte, con espressione sospettosa e anche quando cambio direttrice ci metto un po' prima di convincerla ed uscire fuori dalla sua zona di copertura.  

---  
[home](/interarete.md)   
