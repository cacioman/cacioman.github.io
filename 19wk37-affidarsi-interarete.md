# affidarsi  

#### della serie "note a margine" - wk41 2017  

![](https://drive.google.com/uc?id=1bRH7JjHQ6JvQ54E5xB3YZ1lMFlXp3sba "Metro B ")  
<!--- /interarete132.png  --->  

Sul treno becco tre universitari che scherzano ad alta voce. Questioni del tipo: se stare o meno con ragazze più piccole perché quanto ti rompono che sei un Girolimoni anche se quelle poi c'hanno solo tre anni di meno di te, poi dicono che *ce sta sotto* con la palestra che è vero che gli farà pure il fisico ma quello sempre a un topo assomiglia se continua a tagliarsi i capelli e la barba in quel modo assurdo, e via di seguito.  
Uno di loro, quello che fa medicina, passa cinque minuti buoni a recitare i dialoghi de "Il Marchese del Grillo", parola per parola (e pure qualche rumore). Gli altri due lo guardano rapiti e ripetono insieme solo le battute più note.  
Anche io lo seguo con interesse: questo potrebbe essere il medichetto che tra qualche anno deve azzeccarmi la chemio giusta da fare.    
   
---
[home](/interarete.md) 

