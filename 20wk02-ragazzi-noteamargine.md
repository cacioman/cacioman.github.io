# ragazzi   
### della serie "tre note a margine" - wk02 2020  

![](https://drive.google.com/uc?id=1WQShIQLOqIHtsR6xfHM8WrQ0oIPPZuQg "Roma, 766 - tre")  

**colored**  
Scendendo verso Cisternole incrocio un ragazzo nero, di quelli centrafricani che camminando mangia un *cachì* di quelli vaniglia, grosso come un pompelmo che gli copre mezza faccia. Lo addenta di gran gusto e l'arancione del frutto gli contrasta particolarmente bene col marrone scuro della faccia.  

**fuori sede**  
Zona Santa Maria Maggiore, mattina presto. Incrocio un ventenne segaligno con le cuffiette, sguardo perso, espressione da primo risveglio non ancora metabolizzato. Quando mi passa pronuncia la seguente frase senza espressione: "Questa notte mi sono cambiato il pigiama". Mi sa che sta telefonando alla madre.  

**due cuori una capanna**  
Sotto il tabellone di Roma Termini, mi passa accanto veloce una bella ragazza coi capelli rossi, parla al telefono. Dice risoluta: "Mamma povera. Papà povero. Io e te due stronzi". Poi scompare.  

---  
[home](/index.md) - [about me](/aboutme.md)

  