# ragazzi   
### della serie "tre note a margine" - wk02 2020  

![](https://drive.google.com/uc?id=1SkrUGZZDpBMzLivyyx_sp3yB9EGG1jEn "Roma, 766 - tre")  

**colored**  
Scendendo verso Cisternole incrocio un ragazzo nero, di quelli centrafricani. Cammina mangiando un *cachì* vaniglia, grosso come un pompelmo. Gli copre mezza faccia. Lui lo addenta di gran gusto e l'arancione del frutto gli contrasta particolarmente bene col marrone scuro della faccia.  

**fuori sede**  
Zona Santa Maria Maggiore, mattina presto. Incrocio un ventenne segaligno, cuffiette e sguardo perso. Espressione: primo risveglio non ancora metabolizzato. Quando mi passa accanto pronuncia senza espressione la seguente frase: "Questa notte mi sono cambiato il pigiama". Mi sa che sta telefonando alla madre.  

**due cuori una capanna**  
Sotto il tabellone di Roma Termini, mi passa accanto veloce una bella ragazza coi capelli rossi, parla al telefono. Dice risoluta: "Mamma povera. Papà povero. Io e te due stronzi". Poi scompare.  

---  
[home](/index.md) - [about me](/aboutme.md)

  