# politically correct

[![](https://live.staticflickr.com/65535/51791908867_208b5823fb.jpg "barberino - sovranisti")](https://flic.kr/s/aHBqjzwAJ2)  

Dopo un paio di giorni, quello che prima era solo un sospetto prende diversa consistenza e poi sinistra certezza: Spicciola, la giocosa, inguaribile ottimista, fregnona, energetica, simpaticissima Spicciola, lo nostra  Spicciola, non può vedere i neri. Per niente. Quasi li aggredisce.  E’ successo due, quasi tre volte, col padrone del B&B che è senegalese (la Toscana è in piena sostituzione etnica e i senagalesi hanno la “c” aspirata, avviatissimi B&B e pure le BMW-Mini nuove di pacca).  
Pur di giustificarla c’è chi si attacca a una pagina di Wikipedia. Dice che è provato: i cani mica lo fanno perché i neri hanno colore della pelle o un odore diverso (“un odore diverso?!” ma chi l’ha scritta questa Salvini?) no, i cani abbaiano i neri perché non sembrano umani. Ora la cosa chiara è che la pagina Wikipedia non l’ha scritta Salvini ma direttamente i Nazisti dell'Illinois. No no precisa un altro, qui dice che se per questo i cani non considerano umani neanche i bambini. Andiamo bene... allora saranno i pensionati "a ragazzì te lo buco 'sto pallone" del Quadraro.  
Il giorno dopo la situazione precipita: Spicciola terrorizza prima un cinese secco-secco che cercava di riprendersi la sua bicicletta in cortile (almeno coi cinesi la sostituzione etnica s’è fermata: non salgono più di tanto la scala sociale e girano come da tradizione in bici). Quando poi lo fa con un italiano bianco standard c’è quasi un moto di sollievo subito smorzato appena questo apre la bocca: è napoletano. Di Cava dei Tirreni ci tiene a precisare lui.   
Ecco: c’è diventato sovranista il cane!  

---   
[metodo controcanto](https://cacioman.github.io/controcanto000.html) - [about me](https://about.me/cacioman)  
