
# calma olimpica  

#### della serie “note a margine” - wk19 2018  
<img src="https://drive.google.com/uc?id=1cX6YxcXQxbWLq2EaW13hvcKZCeg2hRPq" alt="Colosseo - gobbe" width="400">  
<!--- interarete014.png --->  

Sottopasso Ostiense-Piramide, nela galleria puzzolenete mi vengono incontro un gruppo di tre-quattro monaci tibetani, belli panzoni. Avanzano a grandi falcate sul lungo *tapis roulant* ostentando calma olimpica. Ad ogni passo, tuniche e mantelli ondeggiano di giallo e amaranto (a ben guardare sarebbero pure i colori della Roma). Emanerebbero anche tutta un'aura di antica e misteriosa saggezza se non fosse che ad incalzarli da dietro c'è una turba dei pendolari romani a cui i pretoni orientali stanno facendo da tappo.  
Il pendolare romano è gente poco estetica (grigio vestita, mezza storta, ballonzolante) e nell'ora di punta non manifesta alcuna calma, men che meno olimpica, e quando li sorpassa nella strettoia del *tapis roulant* lo fa malamente masticando *mortacci* amari a mezza bocca.  

---  
[home](/interarete.md)  

