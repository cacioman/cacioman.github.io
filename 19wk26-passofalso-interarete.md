# passo falso  

#### della serie “intera rete” - wk23 2018  
<img src="https://drive.google.com/uc?id=1rC82ewa23vFZzddKjNOiP1UnO4SYKDjA" alt="Metro B, Piramide - exit Ostiense" width="400">  
<!--- interarete031.png --->  

Ostiense, binario 11. Le scale verso il sottopasso sono strette specie quando le imbocchiamo in massa. E' tutto uno spintonarsi ed incastrasi: c'è gente che caracolla in giù e gente che arranca in su per prendere il treno da cui siamo appena scesi. Vince sempre chi scende.
Poi però se davanti trovi l'anziano, o la signora coi tacchi che scende passetto passetto, allora scatta l'ansia di gruppo: uno scalpita, uno sibila a denti stretti, uno fa un respirone per controllarsi. C'è anche quello indeciso che accenna a superare non appena non vede nessuno ma come lo fa spunta uno che vuole salire e lui deve fare una goffa marcia indietro. Io sono un po' di quel genere.  
Una volta che mi tenevo invece buono buono, in fila e davanti c'era uno zoppetto e dietro erano tutti isterici. Dal treno arriva fresco-fresco uno, che evidentemente non aveva visto lo zoppetto, e dice alt="e non fermatevi cazzo!..alt=" poi evidentemente si avvede della *gaffe* e ammutolisce.
Al sottopasso, superato lo zoppetto, faccio sfilare tutti in modo che lo vedano e quando intercetto il tipo che protestava con tono sfottente gli chiedo: alt="Era lei che si lamentava tanto poco fa ?..alt="  
Quello allargando le braccia risponde: alt="Eh lo so: ho detto 'na cazzata!..alt=" e ci lasciamo così, senza strascichi.  

---  
[home](/interarete.md)   
