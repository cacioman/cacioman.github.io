# grand final

[![](https://live.staticflickr.com/65535/51791908897_11f8806d29_c.jpg "barberino - esito")](https://flic.kr/s/aHBqjzwAJ2)   

Alla fine arriva il giorno concordato per recitare una “prima ante-prima” (senza scenografie e costumi) al gruppo che segue le residenze artistiche toscane. 
Come gli atleti i Controcanto sentono la *performance* tant’è che vanno meglio che in allenamento: quelli che non azzeccavano le entrate ora le azzeccano, chi parlavano piano ora usa il tono giusto, chi svagava ora rimane più concentrato, nessuno ammicca con nessuno e ognuno fa il suo.  
Che l’atmosfera sia diversa dal solito se ne accorge anche il *cane-sovranista* che è rimasto svaccato per giorni (aprendo svogliatamente un occhio ma solo quando i Controcanto accennavano ad un scazzo, di quelli veri e non di quelli del copione) e ora dopo neanche cinque minuti che iniziano a recitare, il *cane-sovranista* prende ad agitarsi e guaire.  
Decido di trascinarmelo via ma stiamo sul paiolato del *golfo mistico*, a due metri sia di chi recita e di chi ascolta, tutto rimbomba. Il tempo mi si dilata: il *cane-sovranista* che recalcitra, io col mio corpaccione diversamente disinvolto che provo ad incollarmelo. Siamo entrambi moto seri, alla Buster Keaton diciamo.  Sugli scalini mi rendo conto di vederci pure poco, ci manca solo che casco invece non so come ma mi salvo. Usciamo fuori, senza telefonino e senza poter rientrare.  
Quando ci vengono a salvare, dice che è andata bene, su come ho risolto col *cane-sovranista* sono addirittura benevoli. Deve essere andata proprio bene. Sì sì è andata bene: hanno avuto dei buoni riscontri e le osservazioni che hanno fatto erano giuste, in parte le sapevano anche, certo c’è ancora molto da aggiustare, da modificare, poi le scenografie, le musiche, hai voja!..   
Da qui in poi è così: si continua sempre a mettere a posto (e praticamente non si vede mai la parola “fine”).   

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
  
