# grand final

[![](https://live.staticflickr.com/65535/51791908897_11f8806d29_c.jpg "barberino - esito")](https://flic.kr/s/aHBqjzwAJ2)   

Alla fine arriva il giorno concordato per recitare una “prima ante-prima” (senza scenografie e costumi) al gruppo che segue le residenze artistiche toscane.  
Come gli atleti, i Controcanto sentono la *performance* e vanno meglio che in allenamento: quelli che non azzeccavano le entrate ora le azzeccano, chi parlavano piano ora usa il tono giusto, chi svagava ora rimane più concentrato, nessuno ammicca con nessuno e ognuno fa il suo.  
Che l’atmosfera sia diversa dal solito se ne accorge anche il *cane-sovranista*: è rimasto svaccato in mezzo al palco per tutte le prove (aprendo svogliatamente un occhio ma solo quando i Controcanto accennavano ad un scazzo, di quelli veri e non di quelli del copione) e ora prende a guaire dopo solo cinque minuti dall'inizio.  
Decido di trascinarmelo via prima che peggiori ma stiamo sul paiolato del *golfo mistico*, a due metri sia di chi recita e di chi ascolta, tutto rimbomba e il *cane-sovranista* recalcitra. Sembarva più facile. Ora il tempo mi si dilata. Provo ad incollarmelo ma mi muovo col mio corpaccione diversamente disinvolto. Durante l'operazione siamo entrambi silenziosi ma molto seri, seri alla Buster Keaton diciamo. Sugli scalini mi rendo conto di vederci pure poco, ci manca solo che casco invece mi salvo. Usciamo fuori.  
Quando ci vengono a riprendere, ci dicono che è andata bene, su come ho risolto col *cane-sovranista* sono addirittura benevoli. Deve essere andata proprio bene. Sì sì è andata bene: hanno avuto dei buoni riscontri e le osservazioni che hanno fatto erano ben indirizzate, in parte le sapevano anche loro, certo c’è ancora molto da aggiustare, da modificare, poi le scenografie, le musiche, hai voja!..   
Da qui in poi è così, come lo è per gli spettacoli vecchi che ancora recitano: si continua sempre ad aggiustare e mettere a posto (e praticamente non si vede mai la parola “fine”).   

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
  
