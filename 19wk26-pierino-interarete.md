# pierino  

#### della serie “intera rete” - wk24 2018  
![](https://drive.google.com/uc?id=1WwrXeCk90lGtbyGfJWRrQCAFdWrlNea5 "Muratella - posa plastica")  
<!--- interarete034.png --->  

Treno stracolmo. Caldo umido. Da in mezzo alla calca intorno alla porta, si sente una vocina sottile sottile che pigola una domanda. E' più un appello: vuole sapere quante stazioni mancano a Fiumicino. Lì per lì non risponde nessuno, poi una ragazza dell'est la rassicura: "Signora, manca poco, solo qualche fermata".  
Intanto io mi sono già ripassato tutta la lista: Villa Bonelli, Magliana, Muratella, Ponte Galeria, Fiera di Roma, Parco Leonardo e Fiumicino Aereoporto. Sono sette e sarei anche pronto a snocciolarle in pubblico. Mi fermo appena in tempo: la signora della vocina ora si è come sgonfiata, tiene la fronte appoggiata alla parete e lo sguardo fisso a terra. Respira anche a fatica, con la bocca aperta, tipo pesce rosso.  
Quando me ne rendo conto non mi esce più niente, neanche un "A Muratella il treno si svuota, sono tre fermate, ci siamo quasi". Anzi ora quando respiro con la bocca mi viene pure una specie di fischio. E la cosa mi continua anche dopo quando finalmente scendo a Muratella (che questa volta non arrivava mai).  

---  
[home](/interarete.md)   
