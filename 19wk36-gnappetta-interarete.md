# gnappetta  

#### della serie "intera rete" - wk04 2018  
<img src="https://drive.google.com/uc?id=1JFEFNYdX7gDBAJo0flX8lbFrQO3lUfZ3" alt="Roma Terini - lato Marsala" width="400"> 
<!--- /interarete110.png  --->  

Termini, siamo in piedi sotto il tabellone delle partenze, tutti in attesa che diano i nostri binari.  
Una gnappetta sui quaranta, una specie di suora laica, insignificante, si mette a redarguire un ragazzone, sguardo pericolosamente assente, che le darà venti centimetri di altezza. Non è per niente spaventata.   
I due non si conoscono. La gnappetta è saltata fuori appena il bestione ha infastidito una ragazza che gli passava vicino (una ragazza nera, magretta-magretta, molto carina, scappata via al primo approccio del bestione). Tutto è stata molto veloce: ragazza flessuosa che passa, bestione che prova a cingerle la vita, ragazza che guizza via spaventata, gnappetta che interviene col dito alzato, ragazzone che indietreggia e farfuglia giustificazioni (e noi sotto il tabellone, fermissimi, come se fossimo lì sì ma solo in forma di ologrammi).  
Tempo altri venti secondi e arrivano tre poliziotti a bordo di una macchinetta elettrica altri due vigilantes sia piazzano marzialissimi sulle altre vie di fuga. I poliziotti si infilano con calma studiata dei guanti di cuoio, impacchettano il ragazzone e se lo portano via sulla macchinetta elettrica. Visto ora incalcato dentro la macchinetta elettrica, il bestione sembra l'orso ammaestrato di un numero da circo. Escono velocemente di scena.  
La gnapetta, prima di andarsene anche lei, si guarda intorno. Ci sorprende ancora imbambolati a impicciarci di tutto. Lieve imbarazzo (ma ci dura poco).  

---  
[home](/interarete.md) 