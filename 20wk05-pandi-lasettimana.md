# pandi  
### della serie "la settimana" - wk05 2020  

![](https://drive.google.com/uc?id=10B4-qgJRzAcG634agUVPv8hADyaG2vFo "Arco di Costantino - photo set")  

Mattina presto. Passo da piazza Vittorio all'angolo dove di solito c'erano delle signore cinesi a fare *tai chi chuan* (tantissime, molto coreografiche con le loro belle tutine rosse e bianche). Ora, proprio dove stavano loro, ci stanno facendo dei lavori (che sembrano eterni) e non le vedo più. Magari si sono solo trasferite dall'altra parte della piazza.  
E' un po' anche che non vedo quelle signore cinesi sui quaranta che camminando a passi veloci. Sempre molto curate, vanno in coppie parlando freneticamente. Hanno comunque un che di pragmatico: penso sempre che siano delle manager di qualche ristorante nei dintorni.  
Ho incrociato solo un papà (un a specie di pandone) mano per la mano col figlio (un pandino abbastanza trotterellante). Vanno verso scuola. Sento che il pandino dice al pandone: "Papà". Segue poi un lungo discorso ma in cinese, anche se squillante. Non credo parlassero di coronavirus.  
E' stata una settimana così: di sospensione e sospetto.   

---  
[home](/index.md) - [about me](/aboutme.md)