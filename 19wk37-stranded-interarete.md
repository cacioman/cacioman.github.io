# stranded  

#### della serie "intera rete" - w49 2017
![](https://drive.google.com/uc?id=1ejvsGBOHnxLdHmTzObxzHQYnzA8vi_be "rinnovo carta identità") 
<!--- /interarete124.png  --->  

In fondo a uno dei due binari della stazione Tor Vergata siamo in pochissimi, forse tre, separati una decina di metri uno dall'altro, mezzo imbalsamati dal primo freddo. Potremmo anche essere tutti delle sagome di cartone.  
C'è anche un gran silenzio: un cane che abbaia poco convinto, una motozappa lontana, altri rumori generici da campagna antropizzata e gli echi dei cavi della ferrovia che vibrano. Improvvisamente dai megafoni una voce annuncia: "Attenzione." pausa "La licenza in suo possesso non è valida per questo computer". La voce prima scivola via nel vuoto ma poi riappare ancora due volte. Ogni volta il cane abbaia, i cavi elettrici echeggiano e noi sempre lì cartonati in piedi. Finalmente arriva il nostro treno (e anche il tempo riprende a scorrere).  
  
---  
[home](/interarete.md) 
