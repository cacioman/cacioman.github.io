# sentissela calla

[![](https://live.staticflickr.com/65535/51791908127_3a4a2edf21_z.jpg "empoli - take a nap")](https://flic.kr/s/aHBqjzwAJ2)  

Sono dieci minuti che sul marciapiede c’è un soggetto sui sessanta, sul tarchiato, che va avanti e dietro ondivago, camicia completamente aperta su una canottieraccia di lana giallastra che sembra Terence Hill quando fa Trinità. Sotto il braccio tiene stretto un librone delle dimensioni di un messale ma vecchissimo e giallastro pure quello.  
La mascherina, una di quelle celesti chirurguche, non la tiene sulla bocca ma sopra testa che è una boccia tonda completamente pelata. Non si capisce faccia a stare attaccata alle orecchie ma aderisce talmente bene sul cranio che sembra un pupettone con la cuffietta. 
Quando intercetta il mio sguardo, appoggia la Treccani sulla prima macchina parcheggiata e viene risoluto verso di me. Si sfila la camicia tenendola in pugno come se avesse da protestare per come gliel’ho stirata.  
Ma porca puttana eva, dice, s'è fatto dare la camicia buona dal fratello, quella bianca, che quello manco gliela voleva dare (altro che “quello che è mio e tuo”), s’è pure imparato il discorso a memoria e poi in banca (ariporca puttana) neanche vestito così gli hanno voluto fare il prestito, neanche così! ma vaffanculo va!  
Io concordo su tutto.  

---   
[metodo controcanto](https://cacioman.github.io/controcanto000.html) - [about me](https://about.me/cacioman)  
