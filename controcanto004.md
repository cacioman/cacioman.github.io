sentissela calla
Sono dieci minuti che sul marciapiede c’è un soggetto sui sessanta tarchiato che va avanti e dietro, un po’ ondivago, camicia completamente aperta e sotto mostra una canottieraccia di lana giallastra che sembra Terence Hill quando fa Trinità.  Tiene in mano un librone delle dimensioni di un volume di un dizionario enciclopedico vecchissimo, giallastro pure quello.  
La mascherina, una di quelle celesti chirurguche, non la tiene sulla bocca ma sopra testa che è una boccia tonda completamente pelata e non si capisce faccia a stare attaccata alle orecchie. Aderisce talmente bene sul cranio un pupettone con la cuffietta. 
Quando intercetta il mio sguardo, appoggia la Treccani sulla prima macchina parcheggiata e viene verso di me. Si sfila la camicia tenendola in pugno come se avesse da protestare per come gliel’ho stirata.  Ma porca puttana eva, dice, s'è fatto dare la camicia buona dal fratello, quella bianca, che quello manco gliela voleva dare (altro che “quello che è mio e tuo”), s’è pure imparato il discorso a memoria e poi in banca (ariporca puttana) neanche vestito così gli hanno voluto fare il prestito, neanche così! ma vaffanculo va!  


https://live.staticflickr.com/65535/51791908127_3a4a2edf21_z.jpg
