# P. A. P. Z.  
#### Percorsi Alternativi Pendolari Zen   

![](/papz-coverpage.png?v=2  "S.P.Q.R.")  

A un certo punto in Metro m'è presa a farmela a piedi scendendo qualche fermata prima, diciamo per salutismo. Poi dato lo smandrappamento generale della Metro (stazioni interdette e calca nei vagoni) mi sono trovato a scorciarne tratti sempre più lunghi fino a saltarla del tutto. Adesso quella mezz'oretta da perdigiorno, all'aria aperta, senza attese e fastidi, quasi mi piace. Quasi.  
Non è che passo per zone di particolare interesse storico-culturale: sono posti qualsiasi, palazzi anonimi (al massimo un po' stinti), qualche rudere romano (ma di quelli poco gettonati, usati più che altro da spartitraffico) e l'afrore cittadino (quel misto gas di scarico e ortofrutta che però sa di familiare).    
L'idea zen sarebbe di percorrere queste allungatoie con la regolarità del pendolare, in tutte le stagioni e con qualsiasi tempo, e diventare ostinatamente parte integrante del paesaggio cittadino. Così quando incroci i soliti soggetti (quelli che più o meno vedi sempre a una certa ora in un certo posto) ti accorgi che anche a loro viene come un bagliore. Stanno pensando: "Oh, ariecco il solito matto!..".    

**i percorsi**   

- [Laziali-Ostiense](/19wk37-papz-laziali-ostiense.md)   
 
- [Termini-Circo Massimo](/19wk37-papz-termini-circomassimo.md)   

- [Laziali-Tuscolana](/19wk37-papz-laziali-tuscolana.md)   

- [Colombo-Piramide](/19wk37-papz-colombo-piramide.md)  

- [Tuscolana-Ostiense](/19wk37-papz-tuscolana-ostiense.md) **TBD**    


<!--- 

- [Piramide-Trastevere](/index.md) tbd  

--->  

---  
[home](/index.md) - [**about me**](/aboutme.md)   
