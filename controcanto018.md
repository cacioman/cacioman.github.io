# Qué viva la COOP!   

[![](https://live.staticflickr.com/65535/51793596740_50a9a5948e_c.jpg "empoli - teatro giallo marino")](https://flic.kr/s/aHBqjzwAJ2)   

Appena sono entrato nel teatro dove provano i Controcanto, mi è subito sembrato un posto fichissimo: entra una bella luce naturale, in giro ci sono parecchie tracce di attività teatrale per ragazzi, gli spazi sono grandi, scale e praticabili utili per fare non so bene cosa ma evidentemente “cose di teatro”, una generosa consolle piena di potenziometri, un palco minimalista alto dieci centimetri che ricorda i teatrini off (o quello che penso sia un teatrino off).    
La struttura in sè è invece è più convenzionale: una specie di grossa scatola delle scarpe messa sopra il tetto di un supermercato della COOP. Dice che prima era uno spazio proprio della COOP che lo usava per organizzare suoi eventi sociali e solo successivamente aperto a tutti e riconvertito a spazio culturale. Nei film di solito succede che è il teatro a chiudere per diventare una vituperatissima sala bingo o un supermercato. Qui nei fatti hanno invertito il cliché.   
Tutto questo mio trasporto con la COOP nasce dal fatto che qualche anno fa mio figlio, facendo una semplice spesa alla COOP di Terracina, poi si è trovato a vincere una macchina nuova di pacca (piccola ma pur sempre una macchina). Quando siamo andati a ritirarla il titolare della concessionaria ci ha accolto tutto esaltato “Voi avete vinto con la COOP? La COOP è la migliore azienda di tutte: ai vincitori dei suoi concorsi non fa pagare nessuna tassa, neanche quella di registrazione, viva la COOP!”. Anche noi commossi, stavamo quasi a battere le mani.   
E quindi: “Viva la COOP grande operatore culturale!”.   

---   
[metodo controcanto](https://cacioman.github.io/controcanto000.html) - [about me](https://about.me/cacioman)  
