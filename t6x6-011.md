# guardare gru che crescono
### della serie "village photography" - feb25

![](https://i.postimg.cc/hvjWHj6T/IMG-20250807-WA0013.jpg "Sebach")  

In ogni ogni paese ci sono sempre delle gru che spuntano dai cantieri della ricostruzione post sisma 2009. Velocemente ti fai una cultura in gru a torre. Ci sono quelle a cuspide (che sono le classiche che conoscono tutti, le più affidabili; il traliccio della colonna fa una croce col braccio di carico e dalla sua punta lo raccorda con dei tiranti), poi quelle cosiddette *top flat* (semplicemente non hanno la cuspide, sono più facili da montare ma lavorano con carichi più leggeri) e quelle automontanti (si tratta di piccole gru che hanno integrato un sistemi di trasporto a traino e si aprono in altezza come se fossero dei trasformer; si usano nei centri storici dove l'altezza massima di lavoro non è elevata e dove c'è poco possibilità di fare una basamento).   
Per tirare su una gru,  innanzitutto si scava una buca quadrata di quattro metri di lato e profonda un paio. Dentro ci costruiscono un reticolo fitto di tondini di ferro che poi vanno a riempire di calcestruzzo. Diventa un blocco così di cemento armato di  una trentina di metri cubi.  Rimangono fuori solo 4 spuntoni di acciaio ai quali imbullonare la gru.  
E' a questo punto che arrivano quelli del noleggio gru:  una squadra di operai specializzati accompagnati da vari camion con tralicci, braccio meccanico telescopico e tutto il resto. I camion sono tirati lucido e anche gli operai, con tute e divise in ordine, sembrano essere molto compenetrati nel loro ruolo.  In un paio di giorni chiudono la partita.   
  
Incontro una di queste squadre che hanno appena iniziato e stanno imbullonando sul basamento delle grosse travi in acciaio a doppio T. C'è un silenzio sacro interrotto solo dai miei *clack* e dai penetranti *biip* delle segnalazioni di sicurezza del braccio meccanico .  
  
Il capo squadra è un uomo sui trentacinque, espressione simpatica. Lo fotografo alla maniera di [Italians di Giancarlo Rado](https://flic.kr/s/aHsj2eyctm): piano americano, sguardo in macchina, montagne sullo sfondo, espressione consapevole.  
E' molto contento che li stia fotografo anzi mi incoraggia, "Poi ci mettiamo d'accordo" mi dice per rassicurarmi. Ma no dai, è tutto gratuito, io seguo un altro flusso: faccio la foto, stampo la foto, consegnato foto. Sarebbe il metodo [Giancarlo Rado](https://youtu.be/i10KCTjHu88?feature=shared).  
Lui insiste. E' un hobby, dico, se fosse un lavoro mi passerebbe subito la voglia di farlo. Il che è vero ma ho l'impressione che adesso mi scambi per uno di quelli che guarda i cantieri (il che in un certo senso è vero anche questo).   

---  

![](https://i.postimg.cc/x8TVYJHg/20240422-165320.jpg "Tione, trasporto cemento")   

![](https://i.postimg.cc/MKCB3Hnx/f47267b7-f9c3-44a1-ab60-df5f721e9efd.jpg "Tione, trasporto cemento")       

![](https://i.postimg.cc/Gt7wpLxR/20240422-165259.jpg "Tione, trasporto cemento") 

![](https://i.postimg.cc/Qx95q1x0/20241209-105938.jpg "Tione, montano la base della gru")     

![](https://i.postimg.cc/h43TxpgX/20241209-105917-1.jpg "Tione, operai del montaggio gru")   

![](https://i.postimg.cc/Rh8tBVG7/20241209-105506.jpg "Tione, autoarticolato")   

![](https://i.postimg.cc/j2F0KTY9/IMG-20250807-WA0007.jpg "Sebach")   

---  
[about me](https://about.me/cacioman)  
