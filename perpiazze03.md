# pro Pelistina
### della serie "in piazza" - ott 24 
 
![](https://i.postimg.cc/ZKmyN9Qf/Screenshot-2025-01-26-182603.png "Roma, Porta San Paolo - 12.ott.24")  

Quando arrivo, tutto bardato da fotografo, il concentramento è abbastanza sparuto.  La proporzione di quelli che fotografano rispetto ai fotografati è drammaticamente sbilanciata sui primi. Allo stuolo di quelli che lo fanno per lavoro (navigati reporter refrattari all'interazione con pesanti zoomoni e macchine vecchiotte letteralmente consumate dall'uso; giovani cameramen con strani monopiedi accompagnati a loro volta da colleghi-poveri-Cristi che portano a croce di pesanti treppiedi; tecnici audio con lunghe aste per microfono; giornalisti in posa rigida verso la camera in attesa del collegamento mentre dietro gli passa di tutto) a questi bisogna aggiungere tutti gli sgarupati come me, che escono di casa con la loro macchinetta tenuta *GesùGesù* con il ponderatissimo set di ottiche e l'idea di "fare delle belle foto" .
Siamo terribilmente imbarazzanti già per come ci muoviamo maldestri e frenetici. E' evidente quanto facciamo saltare i nervi ai *pro* tutte le volte che  impalliamo l'inquadratura. E' un impallamento virtuale per a loro, i *pro*, quasi non li vedo fotografare: chiacchierano e scherzano fra di loro, l'espressione di chi la sa lunga, fanno poche foto e le fanno bene.
 Alcuni hanno un casco da skater appeso allo zaino,  sembra un vezzo tipo "ragazzo, ho visto cose..." ma magari poi al bisogno può effettivamente servire. Quasi quasi me lo faccio anche io.  

Inaspettatamente un gruppo di ragazzi mi prende sul serio, uno mi dice come in confidenza di preparami che stanno facendo una cosa, forse dice "un'azione", vogliono essere ripresi, "sì sì, certo"  rispondo. So' soddisfazioni. Alla fine buttano un fumogeno rosso e attaccano ad urlare a tutti polmoni, da come stanno rasati e incazzati mi ricordano più i fasci che i compagni. Quanto sono de paese!..  

Incontro L. che ha fatto foto a Gaza, secoli fa ai tempi della prima Intifada, mi dice che i palestinesi fanno così: arrivano dopo. In effetti muovendoci verso Circo Massimo il corteo si rimpolpata parecchio. A Colosseo diventa una cosa consistente, ma io l'ho visto dopo: me ne sono andato via molto prima,  quando eravamo all'altezza della collina di San Saba.  

[**qui**](https://www.flickr.com/gp/cacioman/1Vy95sJ47m) le foto che ho fatto    

---  
[about me](https://about.me/cacioman)  
