# ultima sigaretta  

#### della serie “in giro” - wk22 2018  
![](https://drive.google.com/uc?id=1OdBq_lvW1YpWplgEAc6FbOhobEcuzBbS "Roma Frascati - legs")  
<img src="https://drive.google.com/uc?id=1OdBq_lvW1YpWplgEAc6FbOhobEcuzBbS" width=500)  
<!--- interarete023.png --->  

Alla fermata del bus una signora sui settantacinque (ma che si tiene disperatamente su) mi chiede una sigaretta. Penso subito alle volte che ho usato questo approccio genere da militare in libera uscita. Non tantissime ma poi che c'entra? non è certo una situazione di quelle, credo. Non lo è.  
"No, mi spiace" dico "non fumo".  
Mentre parlo, ci passa davanti una ragazza esile e bionda, forse straniera, anzi straniera sicuramente, est Europa, decisamente carina. Fuma una sigaretta. La guardiamo entrambi un po' incantati manco fosse la prima volta che ne vediamo una. Tenterei anche l'approccio ma mi trattengo: potrebbe essere mia figlia. 
Intanto quella ci scivola via leggera. Io e la signora rimaniamo un po' a bocca aperta (e senza sigaretta) poi ci salutiamo con un sospiro d'intesa.  

---  
[home](/interarete.md) 
