# brughiera 

#### della serie “intera rete” - wk25 2018  
![](/interarete037.png "Roma Termini - la nuova terrazza")    
  
Treno per Fiumicino, se lo prendo più tardi incontro uno che fa le voci. Questo non è come gli altri che fanno le  voci: questo quasi non si sente, lui sibila le frasi come se arrivassero da lontanissimo, da in fondo la brughiera, da dentro la nebbia del porto delle nebbie, dall'ala remota del remotissimo castellooo.  
I dialoghi sono di genere casalingo ma molto accorati: "T'ho detto di noooooooo!.."; "E’ quellaaaaa che ha stirato mammmmmaaaaaa…"; "Non quellllaaaaa, è l'altraaaaa!.."  
Sulle prime è dissifile da individuare: è un tipo minuto che parla rimanendo impassibile guardando fuori dal finestrino. Chi sta nel vagone sulle prime capisce e non capisce ("hai sentito qualcosa?"), poi si inquieta ("c'è qualcuno che chiede aiuto? nella brughiera?!") e dopo un po' lo sgama e allora è tutto uno spargere sorrisetti ed le occhiate ammiccanti.  
Se incrociassero il mio di sguardo in cerca di intesa, io non gli darei corda: farei invece gli occhi interrogativi ("come dice scusi?", "ah no, non ho sentito nulla") e appena si girano sibilargli dietro come dall'oltretomba: "La portaaaaa!.. Chiuuuudi la portaaaaa!..".   
No, non l'ho ancora mai fatto: *nun  m'aregge*.  
  
---  
[home](/interarete.md) 
