# Foto Calata  
##### proposta laboratorio per Office Fotografiche  
##### coordinatori: Giuseppe Antelmo (giuseppe.antelmo@gmail.com) e Claudio Gatti (3296267366 - cacioman@gmail.com)  

---  

L’associazione culturale [**Casa dello Spettatore**](https://www.casadellospettatore.it/) sviluppa progetti di **educazione al teatro** e per la **formazione del pubblico**, collaborando a livello nazionale con enti pubblici e privati.  

Tra questi progetti [**la Calata**](https://www.casadellospettatore.it/2018/10/19/la-calata-ii-edizione/) è un’iniziativa che prevede il coinvolgimento degli spettatori – meglio se non addetti ai lavori – che intendano fare un'**istantanea sul territorio teatrale della città** e che poi vogliano raccontare questa loro esperienza con testi e immagini. Un esperimento conoscitivo sul mondo del teatro, dalla parte dello spettatore.   

**Cosa si fa a la Calata?** In un giorno specifico, tutti i partecipanti :  
>- vanno in un diverso teatro cittadino (a Roma sono una sessantina: dal Teatro dell'Opera a l'ultimo dei teatrini off)  
>- osservano cosa succede (sia lo spettacolo ma anche come  si arriva, la struttura del teatro, il cartellone proposto, il tipo di pubblico che lo frequenta, quali incontri si sono fatti, ecc.) 
>- scrivono un un breve testo sull’esperienza (assolutamente non una recensione) e magari scattano anche un paio di foto.  

Alla fine avremo [**un report**](https://www.casadellospettatore.it/wp-content/uploads/2019/05/LA-CALATA-2018-ROMA.pdf) che condivideremo insieme in una serata *ad hoc*, un racconto corale, **una fotografia collettiva su come vive il teatro in città quel giorno**.  

**Cosa chiediamo ad un partecipante di Officine Fotografiche?** Essere l'accompagnatore di un *calato* e registrarne l'esperienza in un *foto-racconto* specifico. Può usare i mezzi che preferisce (telefonino, reflex digitale, B&N analogico, ecc.) e fotografare le situazioni che trova più opportune (il viaggio, la preparazione, gli incontri, ecc.). Avrà anche lui il suo biglietto, come il *calato*, e gestirà insieme a lui questa esperienza. NB: si può fotografare tutto tranne lo spettacolo vero e proprio (è vietato).   

**La Calata Romana è prevista per sabato 7 dicembre 2019**. L'idea sarebbe quella di fare subito un invito via mail agli iscritti di OF seguito da un incontro di presentazione del laboratorio, da tenersi entro novembre. Poi il *fotocalato* parteciperà alla serata di presentazione della Calata Romana (lunedì 2 dicembre) e quindi alla serata di chiusura (lunedì 16 dicembre) con l'eventuale presentazione del suo *foto-racconto*.  

La **partecipazione è gratuita** e non si richiede iscrizione o altro (solo l'impegno di partecipare).  
 
---  
[Claudio Gatti](/aboutme.md)  