# soliti igoti 
#### della serie "a posto così" - wk49 2020   

![](https://live.staticflickr.com/65535/50671934768_33e220bf2a_c.jpg "Frascati, affaccio")  

Adesso sono dieci anni dalla morte di Mario Monicelli, il grande regista cinematografico.  
Monicelli è morto al San Giovanni dove proprio quella sera l'amico Bizzo doveva fare la notte (ma in un altro reparto, forse medicina uomini, al terzo o quarto piano del corpaccione centrale).   
Bizzo dice che a tarda ora, si sono presentati al reparto quelli della vigilanza. Facevano i vaghi: "non è che gnente gnente ve siete persi qualcuno?". "No, no" dice "a noi non ce manca nessuno".  
Controllate?  
Controlliamo, controlliamo...  
No, gli mancava nessuno, e meno male: i pistoleros avevano appena trovato un cadavere spiaccicato giù di sotto al cortile e adesso andavano reparto per reparto per vedere da dove fosse piovuto. Arrivava dal quinto piano,  urologia, era il povero Monicelli.  
Che fosse urologia me l'ha ricordato mia madre la scorsa settimana. Anche lei s'è operata al San Giovanni e con altre signore l'hanno messa, forse per via del COVID, proprio a urologia, quinto piano.  
Dice che si sono trovate anche bene, che era solo difficile cambiare l'aria in stanza (che col COVID è meglio farlo spesso). Le finestre infatti erano strane, come bloccate, con solo un spiraglietto in alto.  
Le hanno fatte così dopo che Monicelli s'è buttato giù di sotto (che per mia madre rimane una bella morte, rapida almeno).  
  

---    
[about me](https://about.me/cacioman)  