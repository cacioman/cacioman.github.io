# scapocciati  
### della serie "jogno" - wk03 2020  

![](https://drive.google.com/uc?id=1-8b8f9YNoSJVLIFaJfFgzXihckiYv6Qz "capoccioni")  

"Mi permetti di chiederti perdono?! MI PERMETTI DI CHIEDERTI PERDONO?!" urla alteratissimo un tizio sulla trentina vestito strano (sciarpa e cappottino avana). Sta a due centimetri dal ragazzo a cui ha appena rotto il labbro con una testata: è stata la sua assurda reazione per essere stato pizzicato dal ragazzo a fargli un video.  
E' stato anche fortunato: due signori hanno prontamente bloccano la reazione del ragazzo che è un tipo atletico, coi capelli doppio (e si sa "quelli col doppio taglio menano"). Il ragazzo desiste subito: deve capito subito di avere a che fare con un pazzoide (quelli col doppio taglio capiscono al volo le situazioni *de menare* e non si sporcano mica le mani). Ora si tampona il sangue con un fazzoletto e, sempre tenendo il pazzoide sott'occhio, telefona stizzito a qualcuno: chiama le *guardie*.  
"Adesso scendiamo e vieni con me" dice. 
"E che che sto scappando?! DIMMI SOLO SE STO SCAPPANDO?!" gli risponde il pazzoide. 
"Sì vabbe' ma adesso vieni con me"  
"Ti sembra che sto scappando?! TI SEMBRA CHE STO SCAPPANDO?!"  
Continuano così nel silenzio imbarazzato del vagone.  
Colgo l'occasione per ripromettermi di non fare più foto in Metro, almeno per un po': il prossimo pazzoide col cappottino potrei essere io.   

---  
[home](/index.md) - [about me](/aboutme.md)  