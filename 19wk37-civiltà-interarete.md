# civiltà    

#### della serie "intera rete" - w46 2017  
![](https://drive.google.com/uc?id=1cVcVK_6viF84b84j4mkf6cmFMPxkApq0 "Metro B - Colosseo")   
<!--- /interarete122.png  --->  

Sul treno due tizi, disinvolti ben vestiti uno sui trentacinque l'altro più giovane, parlano ancora delle ferie. Quello sui 35 ha fatto un giro in nord europa e fa un po' l'uomo di mondo.  
"Quanti chilometri hai fatto?" chiede  l'altro " T'ha retto la macchina?" .
"Benissimo! Tremila chilometri senza fare una piega poi però s'è sfasciata giusto arrivati a Roma con tutte le buche che ci stanno!.. S'era abituata male, al nord. Strade lisce. Asfalto pettinato. Un altro mondo. E' proprio vero: quando vai fuori Italia è tutta un'altra cosa. Non è solo che funziona tutto, è proprio un'altra civiltà, è la gente, è più civile, è diversa. Lo vedi pure da come parlano, da come si muovono, come si relazionano ... Tutta un'altra cosa."
Ancora estatico nel ricordo, passa il controllore, chiede il biglietto e capita che lui è l'unico che trovano senza.
   
---  
[home](/interarete.md)  