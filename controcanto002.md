# scrittura orale

[![](https://live.staticflickr.com/65535/51792855421_1d8fde7e15.jpg "empoli - a quattro mani")](https://flic.kr/s/aHBqjzwAJ2)  

A scrivere scrivono con carta e penna, senza computer. Scrive uno solo, con una calligrafia microscopica. Gli altri o recitano il dialogo da provare o stanno lì che un po’ prendono appunti e un po’ intervengono.  
I dialoghi li mettono giù su dei quaderni musicali di quelli che mi fanno pensare a flauti di plastica e saggi delle medie. Dice che lo fanno per scaramanzia: quando iniziarono in cartoleria c’erano solo questi quaderni e da allora li hanno *dovuti* usare sempre (pare che il dio-dei-testi-da-scrivere sia iracondo ed è meglio non provocarlo inutilmente).  
Sbircio il quaderno e leggo i titoli delle scene non mi dicono niente, sono del genere *me so capito da solo*: “Jack Russel ottocento euro”, “Lorena recinzione” (che poi scopriranno essere una *scena fuffa* e che *serve solo a dire che c'è la recinzione* e la tolgono) e “Chiara ciambellone”.  
Non scrivono tutto il dialogo ma appuntano solo le parole chiave (cose un po’ avulse del tipo “generato non creato”, “chi esser tu?”, “di che pianger suoli”) che messe insieme diventano sequenze sconnesse. Piano piano ci si familiarizza: per me “sushi, caffè e prostata” voleva dire che ed eravamo quasi alla fine.  

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
