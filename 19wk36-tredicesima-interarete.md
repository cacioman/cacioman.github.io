# tredicesima  

#### della serie "soggetti" - w51 2017  
<img src="https://drive.google.com/uc?id=15nEbGzZ5_WsjeGRv_hpfrbakMIO-ziNg" alt="Metro B - Termini" width="400"> 
<!--- /interarete116.png  --->  

Dice che Aglada aveva messo gli occhiali nella stessa borsa dove teneva anche il mensile che le avevano appena pagato prima di partire. Per l'agitazione e la paura di quando vai in Metro, con tutta quella gente che non sai chi sono, Aglada s'è messa poi seduta tenendosi la borsa stretta stretta al petto. Ce l'aveva così stretta che una signora mezza matta prima la guardava sfottente e poi ad alta voce le ha detto : "Avedi questa!.. Ma che te strigni?! L'hanno capito tutti che dentro la borsa c'hai i soldi tuoi".  
Dice che allora Aglada, senza rispondere per non dare soddisfazione alla mattacchiona, sulla borsa ci si è proprio seduta sopra. E' per questo che poi ha trovato gli occhiali rotti e che fino a oggi girava per casa con un stanghetta tenuta col cerotto delle medicazioni (per quanto riguarda invece i soldi di mensile e tredicesima nessun problema: sono arrivati sani e salvi in Moldavia).   
    
---
[home](/interarete.md) 