# bottone  

#### della serie “pendolare stagionato” - wk23 2018  
![](https://live.staticflickr.com/65535/49138556891_3fff34d078_z.jpg "Roma Colleferro - quadrato e tondo")

Col treno che sta ormai entrando in stazione c'è sempre qualcuno, specie tra le signore cinquantenni, che si piazza davanti la porta, rivolto a guardare fuori, con la faccia a trenta centimetri dal vetro ed espressione vaga, spersa nel vuoto. Stanno così finoa quando il treno si ferma in attesa che qualcun altro spinga il *bottone apriporta* (che deve fargli schido toccare) e poi escono per prime con calma studiata. Non so come fanno, ma ci riescono.      
Tutti gli altri no, tutti gli altri lottiamo per conquistare il bottone apriporta (perchè chi preme per primo poi passa per primo). Tutta una serie di movimenti finto disinvolti per piazzarsi sulla verticale del bottone. Una guerra di nervi.  
A volte vinco, a volte perdo, a volte ho il sospetto che sia solo tutta una mia costruzione mentale e mi rassegno a spingere il bottone e far passare la cinquantenne di turno.  

---  
[home](/interarete.md)  
