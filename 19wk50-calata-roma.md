# abisso    

### della serie "letti (o quasi)" - wk50 2019  

Il Teatro India è stato ricavato riqualificando delle strutture industriali in zona Portuense, altezza Gazometro. Sta proprio a ridosso del Tevere e di sera per arrivarci ci fa un umido boia. Attrezzatevi.    
Il teatro si presenta come una spianata di ghiaia con una serie di edifici a mattoncini: una fabbrica, la relativa ciminiera, due silos, la casetta del custode, quella degli uffici, ecc. Umidità a parte, l'effetto è affascinante: tipo *fabbrica delle idee*. Qui è tutto sempre molto in evoluzione e ogni volta non si sa mai bene da dove si debba entrare, se quella luce in fondo alla bruma è il botteghino o se si entra dalla porticina dell'ultima volta (ma quale sarebbe poi?). In ogni caso, ci sono un sacco di ragazzi gentilissimi che da queste parti sembrano di casa e danno indicazioni appena vedono qualcuno in difficoltà.  

Al botteghino arrivo trafelato e dico solo "ho questa" ostentado la cartolina de [la Calata](https://www.casadellospettatore.it/2019/11/14/la-calata-a-roma-2019/). La ragazza, evidentemente già abituata a quelli strani, ha un attimo di perplessità poi con gesto studiato fa scivolare una busta di carta sul bancone: sono i biglietti. Arraffo la busta sotto gli occhi stupiti di un altro ritardatario in fila con me e che a quel punto mi guarda una certa curiosità. Vorrei dirgli "guardi, sono in missione per conto della calata" ma poi preferisco non strafare.  

La sala del Teatro è grande, pareti di legno nero e poltrone rosse. Il palcoscenico è un quadratone rasoterra di cui si percepiscono a mala pena i confini ma che in questo caso si adatta bene al monologo che devo vedere io. Titolo: l'abisso.  

L'abisso è quello che passano i naufraghi dei barconi verso Lampedusa. L'attore/autore racconta la sua esperienza vissuta a Lampedusa per conoscerne le storie in uno strano parallelo con le sue vicende personali e familiari. Attore bravo, musicista ce lo accompagna anche. Pubblico giovane e molto ben disposto (ho il sospetto che parecchi fossero gente di teatro che si sa: tendono a strafare).  

![](https://live.staticflickr.com/65535/49188635886_bbe6b38d0f_z.jpg)  
![](https://live.staticflickr.com/65535/49188297081_5d20dac928_z.jpg)  
![](https://live.staticflickr.com/65535/49187799343_ed0ac00d9f_z.jpg)  
![](https://live.staticflickr.com/65535/49187799078_12161168d1_z.jpg)  
![](https://live.staticflickr.com/65535/49188296471_8721f32358_z.jpg)  
![](https://live.staticflickr.com/65535/49188491027_bd119fe900_z.jpg)  
![](https://live.staticflickr.com/65535/49188490462_66b3a5e8ca_z.jpg)  
![](https://live.staticflickr.com/65535/49188490977_f40a965b61_z.jpg)  
![](https://live.staticflickr.com/65535/49188296641_19f5b055ac_z.jpg)   
![](https://live.staticflickr.com/65535/49188296546_1730a24357_z.jpg)  

---  
[home](/index.md) - [about me](/aboutme.md)
<!--stackedit_data:
eyJoaXN0b3J5IjpbMTg4NjU3MjQzXX0=
-->