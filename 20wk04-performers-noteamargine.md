# performers   
### della serie "tre note a margine" - wk04 2020  

![](https://drive.google.com/uc?id=1WQShIQLOqIHtsR6xfHM8WrQ0oIPPZuQg "Linea 769 - tre signore")  

**noio**  
In Metro passa un tizio secco-secco che di solito canta (tipo *crooner*, diciamo). Questa volta invece chiede direttamente qualcosa senza cantare. Cerco in borsa ma trovo solo una moneta da due euro (vorrei dargli di meno) quello però mi si mette davanti ad aspettare e alla fine gli do i due euro. Si scatena l'entusiasmo "grazie! grazie! grazie!". Dico: "lei canta vero?". "Sì" e prende a giustificarsi usando in seconda persona "sì cantiamo ma questa settimana no. Lo facciamo per arrivare al 27: abbiamo il reddito di cittadinanza".  

**megafona**  
In treno, in mezzo a un pianerottolo affilatissimo, c'è una signora mussulmana abbastanza alta (un donnone) col suo fazzoletto ben chiuso intorno al viso. Deve essere un tipo pratico: si tiene a due mani sugli appositi sostegni e parla al telefono tenendolo incollato al viso col fazzolettone (un po' come fanno quelli con lo scuterone che lo reggono tra casco e scucchia). Straparla in arabo sovrastando tutti quelli che le stanno intorno (decisamente pazienti).   

**vedo**
Treno in partenza. Nella fila accanto alla mia c'è un ragazzo immerso nella lettura di un libro. Il treno mano mano si riempie e molti chiedono al ragazzo se sia libero il posto accanto a suo. Lui con calma studiata si riprende dalla lettura e dice che sì il posto sarebbe libero ma come vede è un po' sporco, se proprio vuole... tutti rinunciano. E' i sedile vicino al finestrino e lui mi copre la visuale: non riesco a vedere che sporco sia. Per come reagiscono tutti arrivo a immaginare panini smozzicati, patatine fritte con sversamento di check-up, liquami vari... All'ultimo, quasi in partenza, arriva un grezzone, chiede che c'ha quel posto e il ragazzo gli recita candido la solita storia. Il grezzone dice che non c'è problema e con un colpo secco butta via tuutto quello sporco. Era solo un po' di carta appallottolata.   

---  
[home](/index.md) - [about me](/aboutme.md)

  