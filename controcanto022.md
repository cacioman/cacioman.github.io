# ricerche sul campo 

[![](https://live.staticflickr.com/65535/51791908322_d68ddcb958_c.jpg "empoli - interrupts")](https://flic.kr/s/aHBqjzwAJ2)   

Poi c’è questa fase in cui i Controcanto scendono in campo per prendere informazioni di prima mano, vedere le cose da vicino, parlare con chi ha le mani in pasta e capire cosa si sente. Eccoli che fanno interviste, contattano amici di amici per arrivare ad ambienti particolari (dai carcerati, ai padroncini, ai rappresentanti farmaceutici). Capace solo per capire cosa pensano e che problemi hanno, si imbarcano in un corso per avere il patentino da gruista. Che poi io il gruista me lo immagino come un uomo retto e di specchiata virilità (panza, sigaretta e barba sfatta) e questo mi basterebbe.  
Loro invece vanno avanti. Ad esempio, a forza di ravanare si è scoperto che c’è tutto un gergo specifico dei ciclisti della domenica per indicare delle cose che li infastidiscono moltissimo quando vanno insieme ad altri ciclisti della domenica. C’è *Fare ruotino*  che sarebbe quando procedi in coppia senza forzare troppo e quello in coppia con te però si mette sempre mezza ruota avanti, costringendoti a spingere per metterti in pari. Altra cosa bisimatissima sarebbe *fare saponetta* cioè quando si va incolonnati e ci si dà il turno a stare davanti (perché è più faticoso) ma poi arrivati al primo semaforo rosso quello che sta *tirando* coglie l'occasione per anticipare il cambio e lascia sfilare davanti gli altri facendo il vago. 
Insomma anche nel ciclismo amatoriale si vigila e si stigmatizza parecchio.  Adesso si sa e anche questo può essere utile, non sa per cosa, non si sa quando, ma è utile.  

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
