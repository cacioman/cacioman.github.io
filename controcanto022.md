# Thema  

[![](https://live.staticflickr.com/65535/51792857256_d1cc206803_c.jpg "empoli - dubbi")](https://flic.kr/s/aHBqjzwAJ2)   

I Controcanto mentre portano in giro i vecchi spettacoli e lavorano alla drammaturgia di quello nuovo, sono già lì che pensano al tema del prossimo anno.  
Me lo hanno anche detto qual era ma poi me lo sono scordato. E’ che non ho avuto l’impressione che fosse molto definito: una cosa così larga e capiente che non puoi intravedere niente di specifico e ti rimane solo da dire: “ah, interessante sai!.. ”.  
E’ come se uno ti dicesse “il mare” che già solo a raccontarlo da un punto di vista strettamente esperienziale ci possono mettere bocca (contribuendo sempre con qualcosa di originale e valido) la bambina sul bagnasciuga con paletta e secchiello, il sub a caccia di cernie, il tellinaro Terracina e pure il Capitano Schettino col suo saluto.
Non so da dove escano fuori questi temi. Deve essere tipo una di quelle illuminazioni che vengo la mattina tra veglia e sonno o quelle intuizioni improvvise che arrivano mentre leggi qualcosa che non c’entra nulla (anche solo un biglietto dei Baci Perugina). Dopo si procede a cerchi concentrici, quasi distrattamente, sfogliando uno strato alla volta. Bisogna tenere la barra dritta, dritta verso il fondo però.  
Ma forse a ben guardare il tema del prossimo anno era proprio il mare.  
 
---   
[metodo controcanto](https://cacioman.github.io/controcanto000.html) - [about me](https://about.me/cacioman) 

