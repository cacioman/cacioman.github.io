# appesi  

#### della serie “note a margine” - wk27 2018  
![](https://live.staticflickr.com/65535/49138556451_a29b7a6095_z.jpg "Metro B - appese")  

Aggrappate ben salde ai sostegni del 766, due anziane signore chiacchierano tra di loro resistendo strenuamente a buche e scossoni. Parlano di altre persone, di loro conoscenti. Quasi tutti non ci sono più. Per ognuno si ricordano ancora di come se ne andati all'altro mondo (chi un ictus, chi un brutto male, chi per il femore fratturato).  
Concordano poi che la cosa migliore sarebbe che succeda nel sonno (con l'aiuto del signore) ma c'è tempo.  
Io scendo e, solo per non finire subito in quell'elenco, quando attraverso la strada lo faccio un po' circospetto (e con l'aiuto del signore).  

---  
[home](/interarete.md)
