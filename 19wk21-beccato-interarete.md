# beccato!  
#### della serie "intera rete" - w42 2017  
![](https://drive.google.com/uc?id=1PoiHspKibR6Od1-vPhZRAAvJ_kkkpZHo "Trenino RomaFrascati - sempre vigili")  
<!--- interarete003.png --->      

Poi una volta è successo. Di mattina sul marciapiede del binario 5 della stazione Tuscolana. Un ragazzo coi riccetti rasta, pelle scura, si è messo a minacciarmi perché lo avevo fotografato.  
In realtà non stavo fotografando solo lui ma lui ed un altro ragazzo che come mi ha sgamato è subito sparito. E' rimasto il rasta che ha preso a ringhiare: "Cazzo fai?!, Non te devi avvicina , Te tengo d'occhio , Te ne devi danna Non e da vede , Nun te vojo vede ".  
Io mi giustifico, balbetto qualcosa, dico che insomma non è mica di proibito (ma non è vero), che era tutto alla luce del sole. Insomma improvviso. Possibile che in tutti questi anni non ho preparato uno straccio di strategia per questi casi? (e ancora non ce l’ho)  
Il ragazzo però è sveglio e mi impallina ogni giustificazione: "E allora me lo dovevi di prima Capito?! " (il che non fa una piega).  
Io ostento calma olimpica, faccio il disinvolto (ma devo essere una macchietta), dico che fotografo chiunque come dire “non è che fotografo te perché colleziono foto di ragazzini Non attacca. Dico allora che se vuole cancello tutto e subito. Questo  funziona. Mi avvicino per dare evidenza della cosa. Mentre lo faccio penso a tutti gli amici che mi sfottono chiedendo “ma non t’hanno ancora menato? Spero che questa non sia la volta buona.
Tutto bene: quando il ragazzo vede che cancello le foto, borbotta ancora qualcosa ma la chiude la. Mi accorgo che intorno a noi è passato tutto inosservato (e probabilmente sarebbe stato lo stesso anche se il rasta mi avesse buttato giù sui binari).  

La cosa strana è stata che al ritorno, proprio la sera di quel mattino, sul treno per Colleferro mi trovo davanti un altro ragazzo sui vent’anni. Questo è tipo cupo, sfuggente, unghie mangiate, testa bassa a disegnare su un quaderno Moleskine.  
Sta seduto davanti a me nel salottino da quattro, a un metro, e come arrivo prende a fissarmi e poi a disegnare sul quaderno. Cinque secondi testa su puntando l'occhio sul mio faccione, dieci secondi testa giù sul quaderno. Per camuffare la cosa, quando mi fissa ha un’espressione vaga e assente come se stesse guardando oltre, oltre il sistema solare diciamo. Forse, siccome nessuno gli ha mai detto nulla, crede di essere anche invisibile. La cosa mi è familiare …  
Il massimo lo raggiunge quando finalmente gira lo sguardo dall’altra parte ma lo fa per fissare il mio riflesso sul finestrino (fuori è già buio). Adesso mi è veramente simpatico.  
Anche la tecnica di disegno è assurda: disturbato dalle vibrazioni del treno, fa mille segnetti che subiti cancella. E’ tutto un vai e vieni di matita, gomma e mollichette di gomma da togliere. Con questo sistema per concludere qualcosa bisognerebbe arrivare quanto meno a Campobasso. Io invece mi alzo per scendere subito a Tor Vergata e sbircio l’opera. Dovrei essere io ma potrebbe essere solo un topo grasso seduto in poltrona. Evito di fare il simpatico scoprendogli le carte: oggi mi è andata pure troppo bene.

Una settimana dopo becco il primo ragazzo, quello rasta. Stava con altri coetanei in mezzo al via vai di Termini. Tutti con espressione da gran cospirazione, poco smaliziata. Avranno avuto qualche affaruccio loro da tenere sotto traccia (e da qui tutta quell'ansia di tutela della privacy).  

---  
[home](/interarete.md) 
<!--stackedit_data:
eyJoaXN0b3J5IjpbLTE1OTY3ODM0OV19
-->