# niente  

#### della serie “intera rete” - wk02 2019  
<img src="https://drive.google.com/uc?id=1JVmpNbiBUSaVWS6qIAWGlAEdy3yoSJdP" alt="Metro B - San Paolo" width="400">  
<!--- /interarete114.png  --->  

Noi sul 671, da sopra, abbiamo visto bene tutto, come al rallentatore: la tizia sui cinquanta (con uno strano colore di capelli) che scende dal bus e lo circumnaviga, fa capoccella sul davanti e si incammina a passo incerto sulle strisce, lo *scuterone* che parte da in fondo la fila di macchine in coda dietro il bus e di slancio le supera, la tizia che manco lo vede arrivare, lo *scuterone* che quando la vede frena, scoda e la prende. La prende in pieno ma a una velocità quasi nulla. Le dà praticamente  colpetto e quella cade giù come uhm fuscello . 
Ma la tizia non si fa nulla e si rialza. Insieme a lei c'è un'amica (che a guardarla meglio sembra più una badante) che l'aiuta. Le chiedono se vuole essere accompagnata, lei non risponde: le interessa solo di sistemarsi la parrucca che le è andata tutta per storto. Quando le dicono che vogliono chiamare un medico, lei ha una sussulto di fastidio. Quando insistono ancora lei e l'amica-badante praticamente scappano via, sempre passetto passetto.  
Intanto il tizio dello *scuterone* è rimasto lì impietrito, mani sulla testa, gambe larghe come davanti ad un baratro. Rimane così anche mentre gli faccio una partaccia scomposta e si fa dire di tutto. Avrà più o meno la mia età, che è la stessa della tizia con la parrucca, e mentre gli urlo ripete ossessivamente che non è successo niente.   

---  
[home](/interarete.md)   