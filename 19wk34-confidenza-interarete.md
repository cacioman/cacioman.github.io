# confidenza

#### della serie “pendolare stagionato” - wk03 2018  
![](/interarete088.png "Ciampino - mestizia del mattino")   

Il pendolare stagionato non dà confidenza a nessuno. Manco morto. Al più accetta uno scambio di sguardi però rimanendo impassibile. Per non sbagliare, il pendolare stagionato c’ha sempre il muso lungo e risponde solo se interrogato.  
Il pendolare stagionato non è cattivo ha solo il terrore sacro di finire nel tunnel delle combriccole, di quelli che fanno comunella, che si tengono il posto ("ma Gabriella oggi non arriva ancora?"), che giocano a carte, che parlano dei figli, delle vacanze fatte o da fare, che ridono (ce n'è sempre uno che fa battute allusive e gli atri che ridono) o che sospirano  (perché la stagione troppo calda, troppo fredda, le scuole che iniziano, le scuole che finiscono, ecc).  
Pensa solo che ci sono pendolari stagionati che fanno insieme lo stesso percorso, da anni, sempre la stessa sequenza di mezzi che porta da un quartiere ad un altro, metti da Frascati all'Eur, magari lavorando anche nella stessa aziendona e il tutto senza mai salutarsi, manco una parola o un cenno o un “Buon Natale”, mai, mai niente di niente.  
E se non è capirsi questo!..  

---  
[home](/interarete.md) 
