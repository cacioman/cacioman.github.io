# allarme

#### della serie “pendolare stagionato” - wk03 2018  
<img src="https://drive.google.com/uc?id=1kDc5OAh4EtSObMI7cO63PCVaBfYtXG4b" alt="Roma - 714" width="400"> 
<!--- /interarete113.png  --->  

I treni sulla linea Fara Sabina - Fiumicino sono a due piani, grossi e abbastanza selleroni. Nella carrozza di testa (o di coda, a seconda di come viene) trovi sempre una coppia di sedili con gli attacchi per disabili. Anche se stanno vicino al bagno, che puzza di chimico, se non sono mezzi sfondati sono comodissimi per allungare le gambe. Il sedile più esterno di due, ha come uno scalino sotto il finestrino molto comodo su cui appoggiarci il piede (e solo raramente occupato dalla solita smandrappata capace di sedersi ovunque). 
Attenzione però: mettendo il piede sullo scalino, l'angolo del ginocchio destro cade fatalmente su un interruttore messo sotto il finestrino. E' l'allarme disabili e funziona con teutonica implacabilità: basta sfiorarlo che attacca un fischio persistente per qualche minuto. Anche di più perché il padrone del ginocchio non coglie mai causa-effetto e magari inavvertitamente rischiaccia ancora.  
Raramente arriva un controllore scrupoloso, fa una mezza cazziata e disinnesca il fischio. Casi rarissimi. Più spesso c'è un altro passeggero che con fare imbarazzato avverte di fare attenzione "così parte l'allarme disabili". Quelli del ginocchio prima non capiscono e quando capiscono si scusano molto aumentando l'imbarazzo l'imbarazzo del tipo che allora rassicura: dice che succede anche a lui, che va be' il rumore non è un problema (ma appena può guadagna l'uscita).  
Ecco, tipicamente quel tipo sono io.  

---  
[home](/interarete.md) 
