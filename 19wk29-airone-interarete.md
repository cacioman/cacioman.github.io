# air one  

#### della serie “intera rete” - wk08 2018  
![](https://drive.google.com/uc?id=1BG_daVS6EA1GYHKPvpKOYyx-mSbBrUMw  "Muratella - corsa")  
<!--- /interarete049.png --->  
Arrivando alla stazione Muratella, vedo un gruppo di quattro ragazzini sugli otto-dieci anni appena scesi dal treno. Stanno con le madri panzone cariche di buste e di passeggini con altri fratelli. Si separano subito: le madri prendono il sottopasso verso il campo Rom, i ragazzini si accalcano sulla rete che separa il canalaccio. Guardano qualcosa che sta la sotto. Potrebbe essere un rospo, una topaccio morto o magari è tornato l'airone scemo che ogni tanto atterra qui, in questa zozzeria. Quello prima o poi qualcuno lo ammazza con una sassata. Se non è già successo.  
Mi avvicino al canale per vedere ma non c'è niente. I ragazzini intanto scattano via come scossi  da una frustata (forse le madri che li richiamano? io non ho sentito nulla), risalgono correndo il canalaccio, atterrano sulla massicciata e con due salti scavalcano i binari sotto gli occhi apatici della gente in attesa. 
Vorrei dirgli qualcosa, che è pericoloso, che passano i Leonardo lanciati a palla per Fiumicino, ma a parte che sono già andati via, è chiaro che il bello è proprio quello e farei solo il rompiscatole, il nonno di "Pierino e il lupo".  
E poi in effetti così a balzelloni sui binari, ci vorrei saltare anche io.  


---  
[home](/interarete.md)