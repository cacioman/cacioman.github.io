# vado lungo  
### della serie "la settimana" - wk04 2020  

![](https://drive.google.com/uc?id=1esOHftQmOkHqNaZ03vg0nReu7o6mGMZZ "Colosseo - photo set")  

A Muratella il treno non si ferma e va lungo. Vediamo la nostra stazioncina che scorre via veloce, gli sguardi sorpresi di quelli che dovevano salire, molti di noi che si agitano (io ad esempio), altri che si incazzano o si avviliscono. Dopo pochi chilometri il treno arriva a Ponte Galeria, questa volta ferma. Per pochissimo riescono a farci perdere anche il treno gemello del nostro che veniva nell'altra direzione e che ci avrebbe riportato subito indietro.  Indignati ed incazzati andiamo a prendercela col macchinista. Quello ci aspetta affacciato dal finestrino. Si vede per contrasto solo la capoccia tonda che esce da un quadrato in alto alla motrice: lui la tiene china con le mani a coprire gli occhi in un gesto di vergogna un po'  scherzoso. Funziona. Quell'inattesa auto-ironia ci smonta a tutti: mugugnano qualcosa e subito ce ne andiamo ad aspettare il treno dopo.  
E' stata una settimana cos√¨: sincera e un po' paracula.   

---  
[home](/index.md) - [about me](/aboutme.md)