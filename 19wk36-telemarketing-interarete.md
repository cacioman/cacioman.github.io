# telemarketing  

#### della serie "intera rete" - wk12 2019  
![](/interarete108.png "Fiumicino - Terminal 3")   

A Porta San Paolo il 30 express si infogna nel traffico e avanza passetto passetto. Seduto davanti c'è un tipo con una gran pila di libri appoggiati sulle gambe. E' di quelli che parlano da soli. Ha smesso di leggere e ora guarda fuori ed esorta il bus con tutte le sue forze: "dai! forza! e no, questo passalo! dai, dai, dai!".  
Metro dopo metro, il tipo controlla lo stato di avanzamento sulla traccia GPS del suo telefonino. Si dispera: congiunge le mani in preghiera (quasi stritolandosele), serra gli occhi e ondeggia ritmicamente il busto avanti-dietro.  
Come se non bastasse lo chiamano più volte al cellulare. Sono certi di un servizio televendita e lui dà sempre più di matto: "lasciatemi in pace!" grida "per carità, lasciatemi in pace! non sono interessato al trading on line! sono in mezzo al traffico! Capite?! in mezzo al traffico!".
   
---  
[home](/interarete.md) 