# sirene
### della serie "a casa" - wk12 2020   

![](https://drive.google.com/uc?id=1WE8IEmYU5eytOKzf6YS6A-rfeCJOH59t "Frascati - Fontana Vecchia")  

Ciccio ha sempre ululato alle sirene delle ambulanze. E' più forte di lui, come le sente arrivare mette il muso in su e lancia un verso disperato: "AAAUUUuuu!!! AAAUUUuuu!!! AAAUUUuuu!!!" .  
L'effetto è comico: nel frastuono dell'ambulanza, un volpino bianco con una vezzosa coda a pennacchio che tutto compenetrato si mette a fare il lupo della steppa (come quelli dei documentari TV: radunati sotto la luna artica, coi fiati illuminati nel controluce). Ciccio smette solo quando l'ambulanza è veramente lontana e a quel punto mi guarda ma non cercare un'intesa: sa che solo lui può sapere.  
Adesso poi, col silenzio che c'è in questi giorni e le sere che sembrano tutte delle notti artiche, le ambulanze si sentono già da lontanissimo e vanno tutte a palla per via delle strade sgombre. Arrivano subito assordanti e non si capisce neanche se portano o meno qualcuno, dove vanno e per cosa.    
Ciccio a queste ambulanze fa dei super ululati e a me sembra la cosa più giusta e serie da fare.  

---  
[home](/index.md) - [about me](/aboutme.md)    
