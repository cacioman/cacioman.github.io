# inciampi, lapsus e rimandi vari 

[![](https://live.staticflickr.com/65535/51793230889_cfeb4ddb85_c.jpg "empoli - se ne discute")](https://flic.kr/s/aHBqjzwAJ2)  

Parlando con la fioraia, che ci stava preparando una pianta da regalare a mia madre (da incartare col *cellophane* in modo che si presentasse bene), mia moglie ha chiesto se per caso conosceva una carta da regalo speciale di cui aveva sentito parlare lei, una di tipo biodegradabile che dentro c’ha come dei semini e che se poi uno la mette in terra dopo crescono le piantine. Certo!, dice la fioraia entusiasta, l’ha usata giusto di recente per un regalo alla figlia che è lesbica e poi con la compagna l’hanno pianata ed è venuto su del basilico bellssimo.  
A quel punto mi moglie si perde appresso a 'sta cosa della figlia lesbica: e mo che c'azzecca che è lesbica la figlia con la carta e il basilico? (e il vaso di basilico di Lisabetta da Messina? No, vabbe’!..). Che poi magari invece era solo una semplice strategia della povera fioraia per prendere consapevolezza, un esercizio che fa per elaborare l’accettazione della diversità, della nuora, che tanto lesbica o non lesbica ‘sta nuora sempre dalla suocera ha da passare, sempre da nonna li devi lasciare i nipoti, ma ‘sta pianta se presenta bene sì?! Ci mettiamo una nebbiolina?  
Ecco è sempre tutto un complesso di cose che descriverti non saprei.  

---   
[metodo controcanto](https://cacioman.github.io/controcanto000.html) - [about me](https://about.me/cacioman)  
