# Europa  
### della serie "in piazza" - mar 25  
  
![](https://i.postimg.cc/cL32jdSw/Immagine-2025-03-16-093051.jpg "Roma, pizza del Popolo - mar 25")    

Ieri, alla [manifestazione per l'Europa](https://www.rainews.it/video/2025/03/serra-in-un-mondo-in-frantumi-una-piazza-che-unisce-persone-e-idee-e-uno-scandalo-3ab8501e-b2ea-4833-a7a4-0f1a0c129a1d.html), arriviamo in ritardo: piazza del Popolo è stracolma e neanche così *boomer*, Michele Serra ha già parlato da una mezz'ora e lo hanno fatto anche una certa sfilata di politici,  mancano *Giuseppi* Conte e i suoi ( impegnatissimi nel gioco "mi si nota di più se non vengo o se ..." ).  In un altra piazza bruciano bandiere dell'Europa, in realtà sono del cartelloni a forma di bandiera: le bandiere vere, per questioni di sicurezza imposte dall'Europa, sono ingifughe e non sono utilizzabili.  

C'è Claudio Bisio che fa il bravo presentatore e ci becchiamo, un po' dal vivo un po' registrati in video, un'infilata di personaggi televisivi di area tra exRai3, La7 e Nove: Corrado Augias (che ha parlato di spirito di Ventotene quasi narcotizzandoci tutti), Roberto Vecchioni (bello carico, doveva aver preso da poco la pasticchetta bona e ha sproloquiato a braccio sull'antica Grecia e sull'orgoglio di essere indoeropei, sic!), Francesca Vecchioni (forse l'unica sotto i cinquanta; mi sono perso quel che diceva per via di cercare le somiglianze col padre), Antonio Scurati (che mi è sembrato il meglio del mazzo, un discorso finalmente più politico ma si capiva che devono avergli detto: "Anto'  nun ce mette nei casini co' sta cosa dello spirito guerriero!.."), Paolo Virzi (l'aggancio è che Paolone nostro a Ventotene ha fatto ben due film di cui mandano inutile clip video e lui subito dopo attacca un pipoone genere "io ai miei tempi, giocavamo con la palla di stracci, non avevamo il telefonino" ), Luca Berrizzi, Luciana Litizzetto e Jovanotti fanno il loro e così ne escono benissimo, Fabrizio Bentivoglio (devono averlo consigliato male: molto impostato, legge una cosa tipo di Pericle, noto *fijo de bona madre*, che dice che Atene è mejo de Sparta e certe cose da stronzi non le farebbe mai, mah... vaglielo a dire ai [poveri Meli](https://www.treccani.it/magazine/chiasmo/lettere_e_arti/Dialogo/SSC_Mandolfo_Tucidide_Meli_Ateniesi.html), ma vabbe'), Stefano Massini (che sè lanciato in una cosa etimologica sull'Europa, gli stacco d'istinto l'audio), Gianfranco Carofiglio (sempre con quel tono  "sono un figo pazzesco e guarda come no me ne curo" ha letto qualche motto preso a caso da ChatGPT o dai baci Perugina, ma lo ha fatto con classe e una certa convinzione), Corrado Formigli (che dice che è orgoglioso di essere giornalista, e allora anche io so' orgoglioso di lavorare al catasto, ma non mi pare sia andato molto oltre).   
All'inizio di tutto questo, tanto per dare ulteriore slancio al bel *parterre* di over60 (a essere buoni) hanno fatto cantare Mauro Pagani con una versione smosciatissima di "Creuza de Ma". Metà della piazza si è domandava "e chi è questo?", l'altra metà  "ma che è ancora vivo?" . Un po' come lo spirito di Ventotene.  

Noi ce ne siamo andati abbastanza presto perdondoci la Segre e molti altri virgulti del mondo della cultura e della politica: le fermate di Spagna e Flaminio infatti le avevano chiuse e per arrivare a Termini in tempo toccava raggiungere Lepanto a piedi, a proposito di grandi battaglie contro l'oriente sanguinario che incombe alle porte.  

[qui](https://www.flickr.com/gp/cacioman/0KNt826gxz) le foto che ho fatto  

---  
[about me](https://about.me/cacioman)  
