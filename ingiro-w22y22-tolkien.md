# Tolkien 
### della serie “in giro” - wk22 y22  

![](https://live.staticflickr.com/65535/52093006100_e301c1d17a_z.jpg "Lucera - estate")   

San Lorenzo. Trattoria. Al tavolo accanto al nostro un ragazzo racconta ad alta voce che con la scuola di scrittura va alla grande: gli hanno dato solo ‘sto compito che sulle prime non sapeva come fare ma poi s’era messo sotto scrivendo delle sagre del paese della madre in Molise, un buco in culo alla luna così piccolo che se te dico il nome te lo scordi subito. Dice che ha fatto quattro pagine fitte fitte, tutte totalmente inventate che manco Tolkien ce riusciva. Erano così buone che poi il professore ha pure chiamato a casa per parlare con la madre e chiedere di ‘sto paesino - non si ricordava più il nome - se c'erano altri documenti, fotografie ché come tradizioni sono particolarissime. Al telefono la madre era stata molto ossequiosa “certo, si figuri, non mancherò, gentilissimo, ricambio” ma poi come ha abbassato gli fa al figlio: “oh ma che cazzo gli hai raccontato a ‘sto coglione?!”

---  
[about me](https://about.me/cacioman)  
