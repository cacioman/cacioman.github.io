# vision
### della serie "[navigare a vista](navigareavista.md)"  

![](https://live.staticflickr.com/65535/52731637502_b0a4c6ffdb_z.jpg "Frascati, opere")  

Col Global Change bisogna prendere un altro approccio. Agitare solide argomentazioni scientifiche non funziona: si rivelano sempre sfumate, gli esperti vanesi e i numeri delle statistiche molto da interpretare.
Peggio per quegli slanci: "salviamo la bio-diversità" (qui è la parola "diversità" ad infastidire), "salviamo le comunità delle isole taldeitali" (qui scatta un darwinismo sociale del tipo che se non è l'innalzamento dei mari sarà comunque qualcos'altro ad eliminarle queste benedette remotissime comunità) o "salviamo il futuro dei nostri figli" (qui si innesca un certo fastidio per chi ci sopravvive siano essi figli o nipoti). In ogni caso quel "salviamo" è veramente troppo buonista!..  
Il cittadino medio invece, specie se scolarizzato e ricurvo sulle proprie nevrosi, è più sensibile al complottismo fake meglio se non richiede troppo impegno e si può fare da remoto sul telefonino.  
Sfrutterei questa suo originale ribellismo anche se non saprei bene come. Io però ho avuto l'idea, voi sviluppatela.   

---    
[about me](https://about.me/cacioman)  
