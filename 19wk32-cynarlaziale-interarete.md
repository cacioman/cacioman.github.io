# Cynar laziale

#### della serie “in giro" - wk03 2018  
![](https://drive.google.com/uc?id=1kkaFNTHzmGsh-HmHJlkiIimSnP_gW01K "Trenino Giallo - stazione")  
<!--- /interarete076.png  --->  

Mattina presto, fa il suo freddo. Usciamo dalla stazione delle Laziali con un bel sole gagliardo che abbaglia ma non scalda e prende d’infilata tutta via Giolitti. E' un controluce dalle geometrie regolari (linee oblique, cilindri, ciminiere) e figuri umani vaganti. Tutti insieme sarebbero anche metafisici se non fosse che poi visti vicino scopri che sono piuttosto sul rappezzato.  
Qui, davanti alle Laziali, è come se uno fosse sbarcato a Dover e per attraversare deve prima guardare a destra e poi a sinistra. Il traffico infatti l’hanno canalizzato invertito (anche se viene giù con naturale baldanza). Lo sanno tutti: *LOOK RIGHT*.  
Ora non so se confuso dall'ora, dal freddino, dal traffico canalizzato invertito o se era invece il sole d'infilata e i figuri metafisici ma questa mattina, proprio in mezzo all'attraversamento, sopra il gradino dello spartitraffico, c’era un ragazzo fermo, ricurvo a telefonare, che schiamazzava ad alta voce (a quell'ora c'è anche un mesto silenzio cittadino). Diceva:  
"Dimme!"  
"Dimme!"  
"DIMME!"  
"Te dico de Dimme e nun me dici niente!.."  
"Eh..."  
"Dimme allora!.."  
"Dimme!.."  
"DIMME!"  
L’ho lasciato così che si guardava i piedi, urlava "Dimme!" e le macchine che gli scorrevano ai lati (a flussi invertiti).  

---  
[home](/interarete.md) 