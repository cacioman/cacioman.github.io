# ascelle  

#### della serie "Intera Rete" - w43 2017  
<img src="https://drive.google.com/uc?id=1mcHT7CRNm2Dy1wbx18-5IR4EHKUEvk_8" alt="Metro B" width="400">   
<!--- /interarete097.png  --->  

Metro B - Piramide. Arriva un treno coi vagoni vecchio tipo (di quelli sporchi e senza aria condizionata). Dentro è come stare in una grande ascella, calda e molliccia. In compenso il vagone non puzza neanche tanto ed è solo mezzo pieno.   
Vicino a me ci sono due ragazze: una alta vestita di bianco, l'altra tarchiata vestita di nero. Vedo la bianca che si appoggia mollemente sulla nera. Due ragazze che pomiciano in metro?! Però! Ad accettazione del diverso qui sulla MetroB siamo inaspettatamente avanti !.. Invece no, è che la bianca sta svenendo sulla nera. Succede spesso d'estate con questi vagoni.  
Incredibilmente reagisco subito: prendo la ragazza per le ascelle (tanto ormai) e provo ad appoggiarla sul pavimento.  Quella mi resiste e usa le ultime forze solo per dire che no: non sul pavimento. Anche l'amica cicciona è inorridita: ovunque ma non sull'unto incancrenito dei vecchi vagoni della B.  
Ci liberano dei posti a sedere. Corichiamo la ragazza in qualche modo. Gambe alzate. Qualche schiaffetto. "C'è un medico?" No, nessun medico. La ragazza riprende colore.  
Alle spalle sento una che mi bussa. E' insistente. Mi giro. E' una signora, tipo casalinga, una di quelle con le buste della spesa e il fare pratico. Spero in un'infemiera del San Camillo o anche solo in una badante. Nessuna dei due. Mi fa solo gesti che sulle prime non capisco, poi ci arrivo: vuole uno dei posti a sedere appena liberati accanto alla ragazza. Deve passare e io, messo come sto, le impedisco il passaggio.  


---  
[home](/interarete.md)