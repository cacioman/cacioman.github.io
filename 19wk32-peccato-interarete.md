# peccato  

#### della serie “in giro” - wk45 2018 
![](/interarete075.png "Metro - Termini") 

Oggi in metropolitana c’era un ragazzo nero con il figlio, nero pure lui. Il bambino, dell’età dell’asilo, era seduto sulle ginocchia del padre e insieme sembravano usciti da una fiction televisiva sul buonista: belli, puliti, educatissimi.  
Il bambino, in piena “età dei perché”, faceva tantissime domande al padre: “Perché la signora porta la busta?”, “Perché la metropolitana balla?” e così via. Piano piano anche gli spallatissimmi utenti della Metro B si sono messi a fare tutto il loro campionario da nonni pubblicitari:ammiccamenti, smorfiette, batti5 e "ciao ciao" con la manina.  
Il padre, sempre paziente e sorridente, si rivolge al bambino in un italiano perfetto, solo una lieve inflessione, forse francofona, molto esotica.  
Un signore sulla cinquantina chiede al ragazzo: “Parlate sempre italiano?”. Il ragazzo gli risponde di sì. “Ma anche a casa?” insiste interessato il tizio. Sì, sì anche a casa, ma poco. “Bravi, è meglio che impari anche un’altra lingua. Che lingua parlate? Inglese, francese?” chiede il signore. “No, non parliamo inglese o francese.” risponde il ragazzo paziente e sorridente. Il signore fa la faccia a punto interrogativo. Il ragazzo allora spiega: “Noi abbiamo una nostra lingua”.  
“Ah, peccato!..” sospira deluso il signore.  

---  
[home](/interarete.md)