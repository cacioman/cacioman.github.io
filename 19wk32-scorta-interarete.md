#  scorta 

#### della serie "intera rete" - wk34 17  
<img src="https://drive.google.com/uc?id=18RpqFo6XfqxT6icL8BAy6P4CGP9SJxSu" alt="Roma Ostiense" width="400">  
<!--- /interarete072.png  --->  

Sotto i portici di Ostiense, proprio sopra i mosaici romano-imperiali del DVX, trovo la solita scorta militare che presidia la stazione: quattro ragazzoni armati fino ai denti comandati da una carabiniera piuttosto minuta. Hanno fermato due soggetti, due sbandati: una cicciona malandata sui trentacinque; un tipo secco secco, più giovane della donna, meglio messo ma con l'occhio gonfio come se lo avessero appena pestato. Mi sa che stanno insieme. Concludo che a fargli l'occhio così deve essere stata lei.  
La tipa è infastidita dalla presenza della carabiniera e reagisce guardandola con ostentata sufficienza. La carabiniera non abbocca.
"Ma che tu la sai spara' la pistola?!" chiede. La carabiniera non risponde. La tipa allora continua. Due, tre, quattro volte. "Ma che tu la sai spara' la pistola?!" echeggia nel marzialissimo portico. Mi allontano che la carabiniera risponde ma la cicciona continua peggio di prima: "E che davero?!"  
Sarà lunga.  

---  
[home](/interarete.md)