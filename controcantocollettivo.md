# controcampo colletttivo

![]( https://lh3.googleusercontent.com/pw/AM-JKLU5Cp-0fLGhcEt8KMeZ4GH4__i6xW35V94C376ZXrglRDcKmGh2RaxgeZb8vvWv8PlEzoOUSFjeaSHzUUs6c1YmAEfjIGkS-_wiO2RdPE-PFkaEY7oPPWGGwaroG8nGEInD0TzYlkrtUvEWPMdqIipdmw=s717 "Empoli - Teatro Giallo Marino  ")  

[Controcanto Collettivo](https://www.controcantocollettivo.it) è un gruppo teatrale romano di attori-autori sulla trentina che fanno teatro insieme da quand’erano ragazzini.  
“Collettivo” credo che stia a significare che quello che fanno (scrittura, drammartugia, ideazione, messa in scena) lo fanno tutti insieme, “Controcanto” non so perchè lo hanno scelto (ma forse qualcosa dovevano pur metterla).  
Quattro anni fa Controcanto  ha realizzato “[Sempre domenica](https://www.controcantocollettivo.it/produzioni/sempre-domenica/)” uno spettacolo molto fresco e ironico. Girava intorno al tema dei giovani e il lavoro. In scena c’erano sei sedie in fila davanti al pubblico, seduti da quelle posizioni recitavano le storie parallele di amori, speranze e frustrazioni di un gruppo di ragazzi romani. Lo spettacolo è andato molto bene e quest’anno si festeggia la millesima replica (e non so quanti chilometri fatti in macchina) .  
Nel 2019 invece hanno realizzato un nuovo spettacolo “[Settanta volte sette](https://www.controcantocollettivo.it/produzioni/settanta-volte-sette/)” su un tema più spigoloso: carcere e perdono. Detto così sembra che ne può uscire fuori solo una gran mattonata. Invece Controcanto con la loro vena ironica sono riusciti ad affrontare questioni delicatissime senza superficialità. Questo spettacolo stava andando benone ma s’è beccato in pieno lo tzunami COVID e ora purtroppo stenta.  
Quest’anno, a metà 2021, Controcanto ha vinto otto settimane di “residenza” in altrettante città toscane. Otto teatri per ideare, provare e mettere in scena il nuovo spettacolo.
Io ne ho approfittato per cercare di capire come funziona questo loro processo creativo e cosa vuol dire esattamente fare le cose in modo "collettivo", così mi sono messo a seguirli con la scusa di fargli delle foto.  
Loro hanno accettato e questi appunti sul metodo raccontano quello che capito.  

- capitolo #1
- capitolo #2
- capitolo #3

---  
[about me](https://about.me/cacioman)

