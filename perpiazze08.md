# CGIL per Gaza  
### della serie "in piazza" - set 25. 

![](https://live.staticflickr.com/65535/54799610433_6247f74ab5_c.jpg) 

L'Aquila, tardo pomeriggio. Piazza Duomo è grandissima e il concentramento della manifestazione proPAL occupa solo in un angolo in fondo. E stiamo pure messi larghi, disposti come siamo a rettangolo intorno ad un'area grande come mezzo campo da tennis dove hanno sparpagliato barchette di carta, fatte con la bandiera palestinese, qualche striscione e poi scarpe, ciabatte, pupazzetti e giochi per bambini. C'è molto silenzio. Credo che per  molti dei presenti il rimando di questo scenario vada subito a quello del 2009.  

La manifestazione non è unitaria, anche su Gaza ha vinto il gioco dei distinguo e dei duri e puri, gioco in cui a sinistra siamo fortissimi. Con S. si riparla di questo e di quella volta col [sindaco di Gagliano Aterno](https://cacioman.substack.com/p/sobrieta) e tacchete ecco che lo incrociamo in mezzo ad altri. Non ricordandoci manco il suo nome lo chiamiamo "sindaco!" . Lui si volta e quindi noi "Daje! Bravo! Complimenti per il [premio Angelo Vassallo](https://abruzzolive.it/il-sindaco-di-gagliano-aterno-luca-santilli-vince-il-premio-angelo-vassallo/)!". Me sembriamo mia madre e mia zia coi cugini secchioni, poi qualche amico del sindaco viene a salvarlo e lo portano via.  

Nel corteo si ritrovano in molti altri, più del solito, e l'atmosfera prende un certo carattere sul familiare. Alla fine comunque sareme due-tremila e tra letture, striscioni e sit-in sul corso facciamo la nostra figura.    

[Qui le foto](https://www.flickr.com/gp/cacioman/0q4x4zdg2u) che ho fatto.

---  
[about me](https://about.me/cacioman)
