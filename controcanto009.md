# convitato di pietra  

[![](https://live.staticflickr.com/65535/51793594425_ab0a214cfb_c.jpg "empoli - monolite")](https://flic.kr/s/aHBqjzwAJ2)  

Io col COVID sto messo che quando incontro per strada quel tipo umano maschio sui 45-55, belloccio, anche atletico, che sta attento alla forma fisica, vestito sportivo ma elegante, con quel sorriso beffardo (che poi magari è solo una smorfia per via che sta in controluce) e che mi guarda con l'espressione inequivocabile "ma come hai fatto a ridurti così?" ecco dico quando incontro questo genere umano qui, mentre prima pensavo "questo è juventino" ora invece penso "questo è no vax".  
Poi invece il no-vax, come lo juventino, è più normale, più sfigato. Così gli argomenti sono più sfumati e si impastano. Te la cavi tenendoti alla larga dai gol di Turone, Moggi e numero di scudetti vinti.  
Morale: c’è sempre un commendatore che si autoinvita a cena, l’importante è non assecondarlo troppo lasciando la mano in tempo prima che ti porti giù con lui (vaccinarsi per tempo aiuta molto).  

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
