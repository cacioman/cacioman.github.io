# social
### della serie "signora mia" - wk#40 2021   

![](https://live.staticflickr.com/65535/51569751570_ce023edda9_c.jpg "Barberino del Mugello - uomo solo al comando")  

Pare che ci sia un gergo specifico dei ciclisti della domenica per identificare cose che li infastidisco quando vanno insieme ad altri ciclisti della domenica. Ad esempio c'è *fare ruotino*  che sarebbe quando procedi in coppia senza forzare troppo e quello in coppia con te però si mette sempre mezza ruota avanti, costringendoti a spingere per metterti in pari. Un'altra cosa bisimatissima sarebbe quella di *fare saponetta* cioè quando si va incolonnati e ci si dà il turno a stare davanti (perché è più faticoso) ma poi arrivati al primo semaforo rosso quello che sta *tirando* coglie l'occasione per anticipare il cambio e lascia sfilare davanti gli altri facendo il vago.   
In definitiva pare che anche nel ciclismo amatoriale ci sia da vigilare e stigmatizzare parecchio.    

---   
[about me](https://about.me/cacioman) 
