# BellaDePapà  

#### della serie "intera rete"  - wk07 2018  
![](https://drive.google.com/uc?id=1lphCkpR-NA7uyJvQu-KvJF941xLH0kJ2 "Roma Termini - coppie")  
<!-- /interarete046.png  --->  

Sul treno a Magliana c'è un ceffo intorno ai sessanta fibroso e pieno di tatuaggi. Telefona alla figlia. La ragazza non deve essere più un ragazzina ma per il ceffo rimane sempre "bella de papà".  E' tutto un "Bella de papà" de qua, "Bella de papà" de là.
Parlano dell'ex di BellaDePapà e PapàTatuatone si scurisce. L'ex deve aver fatto la cazzata di averla lasciata facendola soffrire. PapàTatuatone molto serafico scandisce le parole: BellaDePapà deveo solo dire "a Coso" (l'ex) di non fa' il timido e di rispondergli quando lui lo chiama al telefono. Che c'ha paura? E de che? Meglio invece se risponde perché se lo evita ancora poi quando PapàTatuatone lo becca in giro, PapàTatuatone a Coso gli fa "malino, tanto malino".
Belladepapà tergiversa, argomenta ma a PapàTatuatone nunjenepofregàdemeno: "sai a me che me fa una denuncia in più o una in meno? niente, proprio gnente" poi aggiunge sibilante "e a mamma dije che nun se impicciasse."   
E a questo punto la stessa cosa faccio anche io.  

---  
[home](/interarete.md)