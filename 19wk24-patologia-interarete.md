# patologia  

#### della serie “intera rete” - wk21 2018  
![](https://drive.google.com/uc?id=1DILPjbc79P5JwKZgSovlm4JrCmBqrYn9 "Roma Fiumicino - colazione") 
<!--- interarete011.png --->  

Treno verso Roma, pianerottolo affollato, poca aria. Un tipo sulla trentina, tutto scalcagnato, prende e abbozza una colletta. Una cosa maldestra. Intorno le facce si fanno subito vaghe e scocciate, qualcuno guarda fuori per vedere quanto manca. Al primo vero rifiuto al tipo gli parte una sua filippica, lenta e inesorabile: dice che lui c'ha una *patologia*.  
"Lo sa lei che vuol dire patologia? Conosce questa parola? Io sì. Io se non prendo le medicine mie faccio un macello. E' perché ho la patologia. La sa cosa vuol dire pa-to-lo-gia? Sono invidioso e geloso. Proprio così: invidioso e geloso. Mi basta vedere anche solo due che si danno i bacetti davanti a me e io mi butto per terra ad urlare. A urlare capito? Per questo prendo le medicine. Perché è una patologia. Sono invidioso e geloso."  e poi ancora così. 
Intanto arriviamo dalle parti di Termini, quando anche lui se ne accorge la chiude là come se niente fosse. Noi di meno.  

---  
[home](/interarete.md) 