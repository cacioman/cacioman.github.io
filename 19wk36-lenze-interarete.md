# lenze  

#### della serie "la settimana" - wk51 2018  
![](/interarete117.png "Roma Termini - sotto il tabellone, lato Giolitti")  

In treno mi sono seduto sullo strapuntino vicino alla porta e arrivati a Ciampino diligentemente mi sono alzato per far passare (tenendo il sedile piegato dietro le gambe). Insieme al freddo è entrata una sequenza di cinque sei signore, tutte imbacuccate, tutte passetto passetto, tutte che si guardano attorno come smarrite. E' la solita posa: sono vecchie lenze in cerca di un posto a sedere (che scarseggia sempre). Una, la più morticina di tutte, mi si mette proprio davanti e fa l'occhio triste da animaletto in via d'estinzione: sta puntando il mio sedile. Prima un sospiro, come un soffuso gemito, al quale però non abbocco poi più esplicita mi chiede: "le dispiace se mi siedo?". A me esce un equivoco "no, no" seguito da un frettoloso "ci stavo io..." e mentre lo dico, per chiarire meglio, abbasso anche il sedile e mi ci siedo. Lei offesissima va via lasciandomi curvo a spulciare il telefonino (con un lieve senso di coscienza sporca, superabile).    
E' stata una settimana così: in piena atmosfera "ama il prossimo tuo".  

---    
[home](/interarete.md)    