# Intera Rete  
#### cronache metropolitane  

[![](https://cacioman.github.io/20wk29-interarete-copertina.png)](https://www.instagram.com/InteraRete/) 

**aprile 2020**  
Vivo a Frascati e lavoro a Roma (zona EUR).  
Da almeno una decina di anni faccio questo percorso con i mezzi pubblici, andata e ritorno.   
La sequenza è: treno, Metro e un autobus (o un tratto a piedi di un paio di chilometri). Nonostante tutto, ho sempre preferito questa soluzione rispetto sia alla macchina (alla lunga metterei sotto qualcuno) che alla moto (mi ci schianterei subito). Col titolo di “Intera Rete” ho raccolto le foto che ho fatto e le cose mi sono successe durante questi vai e vieni (più qualche trasferta a Palermo o a Milano). Si tratta di incontri casuali, scambi con sconosciuti, dialoghi origliati, sguardi fugaci, fraintendimenti e via così. Per me sono stati la parte più interessante della mia giornata lavorativa.  
Ora che siamo bloccati a casa per il COVID-19 e sto mettendo insieme tutto il materiale, mi rendo conto che forse la cosa si ferma qui. Dopo (ci sarà un dopo) sarà comunque diverso. Io stesso non so se avrò ancora voglia di prendere i mezzi. Di sicuro nessuno di noi (tra pendolari, studenti, pensionati, utenti occasionali, turisti, personale viaggiante ecc ecc) dimostrerà ancora la stessa disinvoltura con cui, fino all’altro ieri, ci siamo ordinatamente ammassati con altri sconosciuti su treni, Metro e bus di Roma.  
Vediamo.

**luglio 2020 (inizio)**  
Sto mettendo "Intera Rete" a puntate su [**instagram**](https://www.instagram.com/InteraRete/) e [**faceook**](https://www.facebook.com/InteraReteFB). Entro l'estate pubblico tutte le storie.  
Intanto due amici (Federico e Andrea) mi aiutano a farlo diventare un libro vero (con le pagine e  tutto). L'idea sarebbe di usare il ricavato per aiutare altri viaggiatori metropolitani.  
Stay Tuned!  

**luglio 2020 (metà)**  
Ho parlato con i ragazzi di [Baobab Eperience](https://baobabexperience.org/) un'associazione noprofit romana che lavora con migranti e senza fissa dimora in zona Stazione Tiburtina. A quelli di Baobab il progetto "Intera Rete" è piaciuto molto. Siamo così rimasti che i proventi della vendita del "Intera Rete" contribuiranno alla raccolta fondi dell'associazione (diventeranno cibo, coperte e altri aiuti concreti).  
Daje !

--- 
#### link utili:  

Intera Rete per ora è disponbile solo in forma elettronica. Ma stiamo lavorando per farne un po' di copie in forma di libro (vero).
Lo trovate su: [google drive](https://docs.google.com/document/d/1PV7WbbdWiHOb4LGqKyP_v74guc3X_x8mVvlGyGiRBqY/edit?usp=sharing) - [web page](https://docs.google.com/document/d/e/2PACX-1vQRwiANaom26EhtbYZtutYeL-2fAjymjrPLMVab8JFhXCJS-6tZhbRlzBT5uN64oruOdjbD5KI3Oofl/pub) -  [**instagram**](https://www.instagram.com/InteraRete/) - [**facebook**](https://www.facebook.com/InteraReteFB)  

Ci sono poi anche le letture di [Daniela Margherita](https://sites.google.com/view/danielamargherita). Le ho messe su un canale YouTube dal titolo  [**Allontanarsi dalla linea gialla**](https://www.youtube.com/channel/UC8B2bq3VdPtSeLzryWwNAlQ) .   

Se poi volete vedere tuuutte le foto che ho fatto in questi anni di vai e vieni, le trovate nell'album Google Photos ["**casa-lavoro (A/R) 2010-2020**"](https://photos.app.goo.gl/px1VuYtnZLgSsTGAA).  


---    
[about me](https://about.me/cacioman)  
