# Intera Rete  
#### cronache metropolitane   


![](/IR-facsimile-libro.jpg "Intera Rete - bozza")

Vivo a Frascati e lavoro a Roma (zona EUR).  
Da almeno una decina di anni faccio questo percorso con i mezzi pubblici, andata e ritorno.   
La sequenza è: treno, Metro e un autobus (o un tratto a piedi di un paio di chilometri). Nonostante tutto, ho sempre preferito questa soluzione rispetto sia alla macchina (alla lunga metterei sotto qualcuno) che alla moto (mi ci schianterei subito). Col titolo di “Intera Rete” ho raccolto le foto che ho fatto e le cose mi sono successe durante questi vai e vieni (più qualche trasferta a Palermo o a Milano). Si tratta di incontri casuali, scambi con sconosciuti, dialoghi origliati, sguardi fugaci, fraintendimenti e via così. Per me sono stati la parte più interessante della mia giornata lavorativa.  
Ora che siamo bloccati a casa per il COVID-19 e sto mettendo insieme tutto il materiale, mi rendo conto che forse la cosa si ferma qui. Dopo (ci sarà un dopo) sarà comunque diverso. Io stesso non so se avrò ancora voglia di prendere i mezzi. Di sicuro nessuno di noi (tra pendolari, studenti, pensionati, utenti occasionali, turisti, personale viaggiante ecc ecc) dimostrerà ancora la stessa disinvoltura con cui, fino all’altro ieri, ci siamo ordinatamente ammassati con altri sconosciuti su treni, Metro e bus di Roma.  
Vediamo.  

Frascati aprile 2020  
  
---    
se vuoi leggere "Intera Rete" lo trovi on line come [**ebook**](https://docs.google.com/document/d/1PV7WbbdWiHOb4LGqKyP_v74guc3X_x8mVvlGyGiRBqY/edit?usp=sharing), [pagine web](https://docs.google.com/document/d/e/2PACX-1vQRwiANaom26EhtbYZtutYeL-2fAjymjrPLMVab8JFhXCJS-6tZhbRlzBT5uN64oruOdjbD5KI3Oofl/pub) o anche su post  [**instagram**](https://www.instagram.com/InteraRete/) e [facebook](https://www.facebook.com/InteraReteFB).   
Non perdere la lunga strisciata di [**tuuutte le foto**](https://photos.app.goo.gl/px1VuYtnZLgSsTGAA) o le [video letture](https://www.youtube.com/channel/UC8B2bq3VdPtSeLzryWwNAlQ) di Daniela Margherita.   
**E' TUTTO AGRATISSE**  

---    
[about me](https://about.me/cacioman)  
