# ridarella  

#### della serie “intera rete” - wk37 2018  
![](https://drive.google.com/uc?id=14YrfWlU3t3WZ8wZYcoKQTjW9Zg6vURhV "Metro B - palo")   
 
<!--- /interarete084.png  --->  

Metro B. Vagone quasi vuoto. Tre ragazzini Rom (fisarmonica, tamburello, amplificatore) attaccano una *Lambada*, molto molto strascicata. Passano davanti ad un signore che sta telefonando e sbuffa infastidito (c'è pure che lì il telefono prende poco). E' un tipo sui quarantacinque con cravatta, un po' di paese, forse meridionale. Il più piccolo dei tre si accorge della reazione e insieme a quello col tamburello tornano indietro solo per suonargli davanti. Lui aspetta senza reagire, occhi al cielo.  
A quel punto una signora, forse una turista del nord europa, per l'imbarazzo gli prende un attacco di ridarella. La fa a sbotti brevi e incontenibili che pretenderebbe di contenere tappandosi la bocca con una mano.  
I tre ragazzini si girano per guardarla e quella peggio: continua pure quando escono. Il tipo in cravatta invece rinuncia del tutto a telefonare (e penso rimpianga solo di non essere rimasto ad Avezzano).  

---  
[home](/interarete.md)
