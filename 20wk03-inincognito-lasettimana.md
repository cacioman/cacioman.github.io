# nessuno  
### della serie "la settimana" - wk03 2020  

![](https://drive.google.com/uc?id=13klAuQEKBvtmsJTlh1Ddsn6Qzx5y6NW_ "Fontecchio - ape cat")  

Ho incominciato a rincontrare questo mio compagno di classe una ventina di anni fa. D'estate, in una Metro A accalcatissima. Erano più o meno altrettanti anni che non lo vedevo. Stava schiacciato sulla parete a poca distanza da me. Quando mi sono accorto di lui (che evidentemente ivece già mi aveva visto) stavo per salutarlo ma mi sono subito bloccato: per una serie di goffi contorcimenti, resi ancora più assurdi da quella calca, era chiaro che lui stava facendo di tutto per nascondersi ed evitarmi. Ho lasciato perdere.  
Successivamente gli incontri sono stati via via più frequenti anzi da qualche anno poi lo vedo quasi ogni mattina in treno a pochi sedili da dove mi metto io. Le modalità sono sempre le: lui che quando si accorge di me si gira (o si piega in avanti ad allacciarsi le scarpe o si copre il volto con le mani come accecato da una luce fortissima o altro) io che continuo a fare il vago guardando verso l'infinito e oltre. Magari poi esce fuori che per lui sono io quello che lo ha sempre evitato.  
E' stata una settimana così: sotto copertura.   

---  
[home](/index.md) - [about me](/aboutme.md)