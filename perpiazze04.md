# Decreto sicurezza 
### della serie "in piazza" - dic 24 
 
![](https://i.postimg.cc/QCpbhfF7/Screenshot-2024-12-31-123023.png "Insorgiamo GKN")  
 
Incrocio la manifestazione su via Regina Elena all'altezza di via del Policlinico. Sono partiti da San Lorenzo e faranno uno strano giro arrivando quasi ai Parioli, deviando poi a via Salaria e buttandosi a villa Borghese da porta Pinciana, pare per evitare il Muro Torto, e arrivare fino a piazzale Flaminio passando tra le giostre e lo zooparco della villa.    

La prima impressione è di una certa mestizia collettiva. Per fortuna incontro prima quelli della GKP di Firenze, con dei tamburi e delle facce meravigliose, e poi dei  ragazzi di un gruppo di Danza Murga. Non sapevo cosa fosse. Capisco che si tratta di una specie di ballo di protesta, fatto in gruppo, allegro e coinvolgente. Me ne innamoro seduta stante.    
Anche quelli della CGIL hanno il *mood* giusto. Deve essere la vecchia guardia. Incrocio la sindacalista del FLAI quella brava che aveva parlato alla manifestazione contro il caporalato a Latina. La osservo un po' troppo tant'è che anche lei mi guarda ma con una certa  diffidenza.              

All'altezza di via Savoia mi ritrovo con un gruppo "contro l'autoritarismo". Dalla loro retroguardia parte un petardone che dal rumore sembra una *bomba di Maradona*. Si spande una grande nuvola color ravanello pallido. Io mi butto in mezzo a vedere.  Dei ragazzi mi bloccano, le mani quasi davanti al mio obiettivo, sono del loro servizio d'ordine: “adesso niente foto”.  A proposito di anti-autoritarismo.  Ragazzi e ragazze si stringo a quadrato intorno a qualcuno (quello che ha tirato il petardone? non so dire), fanno *coorte* ?..  forse prendono un po' troppo sul serio il loro ruolo di rivoluzionari e comunque non ci fanno una gran bella impressione.  

Fino a piazza del Popolo sarà lunga. Più del freddo, patiremo l'umido (e un po' la noia).   

[**qui**](https://www.flickr.com/gp/cacioman/mrFkf1rT63) le foto che ho fatto 

---  
[about me](https://about.me/cacioman) 
