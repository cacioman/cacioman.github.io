# aiutini da casa e padri spirituali in cloud

[![](https://live.staticflickr.com/65535/51792974713_0a451c4106_c.jpg "empoli - merenda al B&B")](https://flic.kr/s/aHBqjzwAJ2)   

Siccome i loro dubbi sono molti e molto strani, i Controcanto neanche ci provano ad andare su Internet o su WikiPedia ma vanno a botta sicura su WikiCasa. Qui pazientissimi genitori (che avranno più o meno a mia età), fratelli/sorelle e fidanzati/fidanzate rispondono su tutto, sempre e con estrema sicurezza.  
Quando si raccolgono e melanzane? Le melanzane iniziano a marzo e finiscono a novembre.  
E poi subito dopo richiamano anche per il periodo dei ravanelli, i sintomi della terza malattia e delle precisazioni sulla normativa europea del benessere animale.   
I cani sono daltonici?  Sì, i cani hanno la percezione dei colori. Li vedono però in modo diverso da come li vediamo noi umani.   
E' evidente che quelli di  WikiCasa hanno superato da tempo la  fase in cui si domandavano sconcertati "e mo a questo che cazzo gli serve sapere delle melanzane?!" ma rispondono rassegnati senza farsi uletiori domande per tornare  paghi alle interrotte occupazioni.  
Quello che invece bisogna evitare è di mettere i Controcanto nella condizione di farti vedere un video: se gli dai quest'opportunità, quelli entrano su YouTube e non ci escono più.  
Partono pr farti vedere un innocente gattino che si spaventa se gli metti vicino i cetrioli e capace che finiscono con Carmelo Bene che recita Pinocchio. In mezzo però ci stanno: una meteora che cade nella taiga siberiana,  Stanis La Rochelle di Boris che parla dei toscani, il meglio dei Gialappas, gli spingitori di Vulvia, frattaglie de l'Ottavo Nano, la puntata di Bim Bum Bam che stavano vedendo loro da bambini quando sono crollate le torri gemelle, degli artigiani flemmatici che con lunghissime procedure rimettono a nuovo utensili completamente arrugginiti e quelli del *down-hill* (i pazzoidi bicicletta che si lanciano giù da impervie stradine di scarupatissimi villagi peruviani).  
Solo quando ti vedono con gli occhi a crocetta tipo Paperino sopraffatto dal super lavoro, capiscono che in fondo in fondo sei pur sempre un  *boomer*, per delicatezza non te lo fanno notare e la chiudono lì. 

---   
[metodo controcanto](https://cacioman.github.io/controcanto000.html) - [about me](https://about.me/cacioman) 
