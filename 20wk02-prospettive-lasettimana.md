# prospettive    
### della serie "la settimana" - wk02 2020  

![](https://drive.google.com/uc?id=1J9I5RaMjoJhMwhLIDc4Tn7eKmc3_7GBp "San Pietro - family selfie")  

A la Favorita salgo sul 614 insieme a un tipo sui quaranta, sullo smandrappato, segaligno e mezzo sdentato. Alla fermata di San Lorenzo sale un ragazzo sulla ventina che saluta lo sdentato con una certa familiarità, bacetto *guancia a guancia*. Lo sdentato è di Napoli e col ragazzo fa un po' il fratello maggiore. Gli dice di darsi da fare: è ancora giovane e ce la può ancora fare. "Devi studiare". Suggerisce l'istituto alberghiero, diplomarsi e poi andare via: "qui non c'è niente. Niente.". Il ragazzo annuisce poco convinto. Sembra dare corda allo sdentato ma più che altro per compiacerlo. Sì, sì anche lui vuole andare via, certo: a lui piacerebbe andare a Napoli.  
"A Napoli?!" replica contorcendosi lo sdentato "Ma quale Napoli!... devi andare più su ...". "Rroma?!" Chiede il ragazzo. "Ma no Roma... oltre Roma, più su, oltre oltre..." ma anche anche a gesti sembra non riuscire ad individuare qualcosa oltre Barbagallo.   
E' stata una settimana così: dalle prospettive limitate.   

---  
[home](/index.md) - [about me](/aboutme.md)